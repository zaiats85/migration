---
permalink: אפיסקטומי

layout: info
main_category: dental-treatment
published: true

main_title: אפיסקטומי - כל המחירים כל המומחים!
title: אפיסקטומי
meta_tags:
    keywords:
        - אפיסקטומי
    description: אפיסקטומי - ניתוח כירורגי המניח סתימה בקצה שורש השן ומסלק רקמות נגועות מסביב לקצה השורש, הכל אודות ההליך, מחירון טיפולי שיניים, מומחים מומלצים וגם השוואת מחירים ע״י מיטב רופאי השיניים בישראל.

related_content:
    next: טיפול-שורש
    n_name: טיפול שורש
    prev: חידוש-טיפול-שורש
    p_name: חידוש טיפול שורש

stop_block: 
    title: חשוב שתדעו
    text:  אם עברתם טיפול שורש ואתם עדיין סובלים מסיבוכים / כאבים, רצוי שתבקשו מהרופא לבצע צילום נוסף של האזור (בדרך כלל צילום רנטגן) ובמידת הצורך להפנות אתכם לאנדודונט (מומחה לטיפולי שורש) כדי שיקבע האם ניתוח אפסיקטומי דרוש במצבכם.
    

about:
    title: אפיסקטומי
    text: 
    - משך ההליך- 30 עד 90 דקות
    - מספר טיפולים- מפגש בודד
    - כמה עולה- בהתאם למומחיות הרופא
    - זמן החלמה- ימים ספורים
    - 
    - ההליך נדרש על מנת לסלק את כל הרקמות הנגועות מסביב לקצה השורש וכדי להציל את השן מעקירה.

form:
  procedure: שיקום הפה
  title: השוו מחיר לאפיסקטומי

  
sitemap: 
  date: 08 October 2017
  priority: 0.5
  changefreq: Monthly
---
אפיסקטומי הוא תהליך כירורגי אשר מניח סתימה בקצה שורש השן ומסלק את כל הרקמות הנגועות מסביב לקצה השורש. אפיסקטומי מוצלח מסיר כל בקטריה אשר עשויה להישאר בתעלת שורש השן. אפיסקטומי מתבצע ברוב המקרים לאחר כישלון בטיפול שורש. בגלל הקושי המיוחד בגישה לקצה השורשים הטיפול מתבצע בעיקר בשיניים הקדמיות וע״י מומחה לטיפולי שורש. שיעור ההצלחה בשיניים בעלות שורש אחד מגיע לכ- 90% כאשר שיעור ההצלחה בשיניים עם מספר שורשים נמוך בהרבה. 

אפיסקטומי מתבצע במספר נסיבות, כאשר נוצר נקב בשורש השן בגלל מכשירים שחדרו את דופן השורש במהלך הכנת השן לטיפול שורש, או כאשר קיימת דלקת וזיהום מתמשך בגלל ציסטה. מקרים נוספים בהם משתמשים באפיסקטומי הם כאשר קצה השורש נשבר והזדהם כתוצאה מטראומה או כאשר ישנו כתר המעוגן על ידי יתד, הסרת היתד קשה מאוד ועלולה לרוב לגרום לשבר בשורש ולאיבוד השן. בניתוח קצה השורש, הגישה לטיפול היא מלמטה ולכן אין צורך לנגוע ביתד. אפיסקטומי מתאים גם למצבים בהם אחד המכשירים נשבר בתוך התעלה או כאשר קיים קושי בביצוע טיפול שורש בגלל שהתעלה סגורה או מאוד עקומה. 

 {% include stop-block-xs.html %}  

- - - - - -

###  מידע נוסף על ההליך

השיניים מעוגנות למקומן על ידי שורשים אשר מגיעים עד לעצם הלסת, לשיניים קדמיות יש בדרך כלל שורש אחד, שיניים אחרות, למשל הטוחנות הקדמיות, מחוברות לשני שורשים או יותר. הקצה של כל שורש נקרא אפקס (Apex), עצבים וכלי דם עוברים דרך קצה השן ונעים דרך כל התעלה בתוך השן ולתוך תא המוך. במהלך הטיפול, הרופא ינקה את תעלות השורש על ידי שימוש במכשירים דמויי פצירה, רקמות דלוקות או נגועות יוסרו. 

אפיסקטומי מבצעים כאשר התפתח זיהום שלא חלף לאחר טיפול שורש או טיפול שורש חוזר. תעלות השורש עשויות להיות מאוד מורכבות עם הרבה הסתעפויות מהתעלה הראשית. לפעמים גם לאחר טיפול שורש, רקמות נגועות עלולות להישאר באותן ההסתעפויות, מה שעשוי למנוע את ההחלמה או לגרום לזיהום נוסף בשלב מאוחר יותר. הרופא יכול לבצע אפיסקטומי כדי לפתור את הבעיה שתמנע את עקירת השן. באפיסקטומי, קצה השורש או האפקס מוסרים ביחד עם הרקמות הנגועות וקצה שורש השן נאטמת באמצעות חומר מילוי. התהליך נקרא גם טיפול מיקרו כירורגי מפני שלעתים קרובות הוא נעשה בעזרת מיקרוסקופ מנתחים מיוחד. 

 {% include stop-block.html %}  

- - - - - -

###  איך מגלים שצריך טיפול?

בדרך כלל רופא שיניים כללי יחשוד בתופעה לאחר סיבוכים כתוצאה מטיפול שורש ויפנה למומחה לטיפולי שורש (אנדודונט) שיבצע צילום רנטגן של השן והעצם מסביבה. על המטופל לבצע שטיפות פה עם מים אנטי-בקטריאליים ובנוסף הוא ידרש לנטול תרופות אנטיביוטיות למניעת דלקות. האנדודונט יעיין גם בתיק הרפואי, בשלב הזה יש לדווח לרופא על כל התרופות שנוטלים כולל תרופות ללא מרשם, וויטמינים ותוספי מזון. אם הרופא קבע שיש לעבור את ההליך קובעים תור לניתוח אפיסקטומי.


 ![{{ page.title }}](/images/articles/dental-treatment.jpg)  

- - - - - -

###  כיצד מבוצע הניתוח?

ניתוח אפיסקטומי נעשה בדרך כלל תחת הרדמה מקומית ולרוב אין הגבלות לאחר התהליך בנהיגה או בחזרה לעבודה. הרופא יבצע חתך קטן בחניכיים ויפשיל אותם מחוץ לשן והעצם, הוא ישתמש במקדח כדי ליצור גישה אל השורש, הרקמות הנגועות יוסרו יחד עם מילימטרים ספורים מקצה שורש השן. יתכן כי הרופא ישתמש בצבע מיוחד כדי לגלות סדקים או שברים בשן, אם יש בשן סדק גדול או שבר, תישקל האפשרות של עקירה. במקרה כזה ניתוח האפיסקטומי יופסק. 

כדי להשלים את האפיסקטומי הרופא ינקה ויאטום את הקצה של תעלת השורש. הניקיון בדרך כלל נעשה על ידי מיקרוסקופ מיוחד ובעזרת מכשיר אולטרה סאונד. התאורה וההגדלה מאפשרים למומחה לראות את האזור בבהירות, מה שמעלה את הסיכויים להצלחת התהליך. הרופא יבצע צילום רנטגן של האזור לפני שהוא יתפור את רקמות החניכיים בחזרה למקומן. רוב תהליכי האפיסקטומי אורכים 30 עד 90 דקות ומשך הטיפול תלוי במיקום של השן ובמורכבות של מבנה השורש כאשר באופן טבעי תהליכים בשיניים הקדמיות יהיו קצרים יותר. 
- - - - - -

###  מה קורה לאחר ניתוח אפיסקטומי?

לאחר הניתוח תיתכן מעט אי נוחות או נפיחות קלה בזמן שהחתך מחלים, תופעות שהן רגילות לכל תהליך כירורגי. כדאי לשים קרח על האזור (חיצונית לפה) למשך 20 דקות כל פעם בהפסקות קצובות של 20 דקות למשך 24 השעות הראשונות כדי להפחית את הנפיחות. כדי להקל על אי הנוחות אפשר להשתמש במשככי כאב כמו איבופרופן כל 4 שעות לאחר הניתוח. במידה והכאב אינו מגיב לתרופות יש ליצור קשר עם הרופא. יתכן כי הרופא ירשום גם אנטיביוטיקה כדי למנוע זיהום נוסף. 

יש להימנע מצחצוח נמרץ או חיטוט בפצע לאחר הניתוח כדי שקריש הדם לא ידמם, ויש להגביל את הפעילויות לאחר הניתוח, ולחזור לשגרה כאשר מרגישים נוח, כאשר הגוף פעיל, הלב דופק חזק יותר ואז אפשר לצפות לשטפי דם מהפצע. אין לעשן בכל מצב. יש לצפות לחום קל (עד 38 מעלות) למשך שבוע לאחר הניתוח, הדבר משקף את התגובה החיסונית של הגוף, טמפרטורה גבוהה יותר אם תהיה (39 - 40 מעלות) תרד לאחר 6 השעות הראשונות אך לא מעבר לזה. טמפרטורה גבוהה שתימשך מספר ימים יחד עם נפיחות וכאב מתגבר זה בדרך כלל סימן לזיהום ולכן חשוב ליצור קשר עם המרפאה לקבלת טיפול נוסף. הכאבים יכולים להימשך עד 4 או 5 ימים, לאחר מכן הכאב מתחיל לדעוך. התרופות נגד כאב עלולות לגרום לבחילה והקאות ולכן רצוי לאכול משהו לפני שנוטלים אותן.

**תזונה** - יש לשתות הרבה נוזלים, לפחות ליטר וחצי מים ביום הראשון, צריך לשתות מהכוס ולא מקשית כדי לא לפגוע בקריש הדם שעלול להתחיל לדמם מחדש. יש להימנע ממשקאות חמים, הלעיסה אינה מזיקה, אך צריך להימנע מלעיסה של מזון קשה או חד למשך מספר ימים, ולחזור לתזונה רגילה כאשר זה מתאפשר אלא אם הרופא יורה אחרת. 

**היגיינת פה** - היגיינת פה חיונית להחלמה מהירה, אפשר להתחיל לצחצח כבר ביום הניתוח אך לשטוף בזהירות, מהיום שלאחר הניתוח צריך לבצע שטיפות פה עם מים רגילים ומלח שולחן 5 עד 6 פעמים ביום ובמיוחד לאחר האוכל.
- - - - - -

###  סיכונים וסיבוכים בניתוח אפיסקטומי

הרופא יסביר על הסיכונים כבר במהלך פגישת הייעוץ הראשונה, כאשר הסיכון העיקרי הוא כשל שיגרום לעקירת השן. כאשר השן נמצאת מאחור בלסת העליונה, הסיכון הוא הופעת זיהום שעלול להתפשט לסינוסים. השורש בשיניים האחוריות בלסת התחתונה קרובות לכמה עצבים עיקריים, ניתוח באחת מהשיניים האלו עלול לגרום לנזק עצבי, לפני הניתוח אפשר לראות בצילום הרנטגן את הקרבה של שורש השן לעצב. הסיכון של פגיעה בעצב הוא נדיר ביותר. תופעות לוואי סיכונים וסיבוכים נוספים עלולים להתרחש בגלל ההרדמה המקומית אולם גם הם די זניחים, התייעצו על כך עם הרופא.