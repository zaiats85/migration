---
permalink: אבנית-בשיניים

layout: info
main_category: dental-treatment
published: true

main_title: אבנית בשיניים - מחירים ומומחים מומלצים!
title: אבנית בשיניים
meta_tags:
    keywords:
        - אבנית בשיניים
    description: אבנית בשיניים - מהי אבנית וכיצד מאתרים אותה? איך מונעים את התופעה, כיצד מסירים אבנית? וגם מומחים מומלצים, מבצעים והנחות ובנוסף אפשרות לבצע השוואת מחירים ע״י מיטב רופאי השיניים בישראל.

related_content:
    next: איטום-חריצים
    n_name: איטום חריצים
    prev: מבנה-השיניים
    p_name: מבנה השיניים

stop_block: 
    title: חשוב שתדעו
    text:  חשוב מאוד להסיר אבנית! ההמלצה היא לעבור טיפול שיננית לפחות פעם בשנה. ניקוי אבנית מגביל את ההופעה של מחלות חניכיים ושומר על שיניים בריאות. מדובר בטיפול קצר שעלותו נאמדת בעשרות שקלים בודדים ולכן מומלץ להקפיד לעבור אותו ולא להזניח.        


about:
    title: אבנית בשיניים
    text: 
    - משך ההליך- כחצי שעה עד שעה
    - מספר טיפולים- מפגש בודד
    - כמה עולה?- בין 100 ל- 150 ש״ח
    - זמן החלמה- אין
    - 
    - אבנית ניתן למנוע על ידי צחצוח נכון של השיניים כולל ניקיון בין השיניים בעזרת חוט דנטאלי אולם בכל אופן יש לעבור טיפול תקופתי להסרת אבנית לשמירה על שיניים בריאות.

form:
  procedure: טיפולי שיניים
  title: הרשמו עכשיו לטיפול שיננית

  
sitemap: 
  date: 08 October 2017
  priority: 0.5
  changefreq: Monthly
---
אבנית היא הסתיידות של פלאק שיניים, שהוא חומר לבנבן ודביק שמורכב מרוק ובקטריה שנוצרת משאריות מזון, פסולת תאית, מלחים מינראליים ומיליוני בקטריות המצטברות באופן הדרגתי על השיניים, מזיקות להן וגורמות למראה לא מלבב. אבנית השיניים והפיגמנטציות שגורם הפלאק המיקרובי, גורמים למפגע אסתטי ופוגעים בבריאות הפה דרך השיניים והחניכיים. 

האבנית נוצרת כאשר המינרלים ברוק משכנים את המרבץ הגודל והולך של הבקטריה בפלאק, בדרך כלל על שולי החניכיים (בעיקר באזור הקרוב ליציאה של בלוטות הרוק). מצבורי האבנית הם קשים ומופיעים בצבע לבן צהוב שעלול להפוך לכהה יותר ככל שהזמן עובר בגלל פיגמנטים שצובעים את השיניים כגון קפה, תה, יין טבק וכד׳. כאשר האבנית כבר החלה להצטבר, צחצוח שיניים רגיל אינו יכול לה ולשם הסרתה דרוש ניקיון שיניים מקצועי. 

האבנית היא ״מקום מבוצר״ בו הבקטריות משתמשות להגנה על עצמן מתהליכים קונבנציונאליים של היגיינת הפה כאשר משם (מהמבצר) הן מתקיפות עם הרעלים שלהן את השיניים והחניכיים. כאשר החלה היווצרות של האבנית על צוואר השן, הבקטריה מתרבה מתחת לקו החניכיים עם קינים מזהמים במיוחד המכילים רעלים מיקרוביים. 

 {% include stop-block-xs.html %}  

- - - - - -

###  מהי אבנית בשיניים?

האבנית היא סוג של מסה שהסתיידה הנוצרת על השיניים (גם על שיניים טבעיות וגם על שיניים תותבות ומלאכותיות), בעלת צבע שנע בין לבנבן צהוב ועד אפור הגורמת למראה לא אסתטי במקרה הטוב ובמקרה הרע היא מתחילה תהליכים ״רעים״ שפוגעים בבריאות השיניים והחניכיים. אנשים נוטים להתבלבל בין אבנית לפלאק בשיניים כאשר הדעה הרווחת היא ששניהם זהים, דעה זו מוטעית שכן פלאק הוא שכבה דקה של בקטריה הנצמדת לשיניים, המוסר בקלות יחסית על ידי צחצוח נכון המכיל 80% חומר אורגני ו- 20% חומר שאינו אורגני. לעומת זאת, לאבנית יש הרכב הפוך מאשר לפלאק והיא עשויה מ- 20%  חומר אורגני (מים, בקטריה ותאים שנשרו בחלל הפה) ומ- 80% חומר שאינו אורגני (בעיקר פחמימות, סידן ופוספט סידן) והסרתה אינה קלה. האבנית או המסה שהסתיידה והתמקמה על השיניים היא הפלאק אשר עבר תהליך של מינרליזציה, כלומר, על שכבת הפלאק החלו לבעבע מלחים מינרליים אשר ברבות הימים הפכו למבנה קשה וחזק שניתן לזהותו בקלות בעין.

 {% include stop-block.html %}  

- - - - - -

###  איך מגלים אבנית בשיניים?

אבנית מתחילה כבר מגיל העשרה וגודלת עם השנים, ככול שמתבגרים הסיכוי להיווצרות האבנית והסיכון להופעת [מחלת חניכיים](/מחלת-חניכיים)  בגללה גדל. נוכחות אבנית יכולה להתגלות בקלות גם על ידי המטופל במבט רגיל על השיניים, אפשר גם לחוש בה עם הלשון שכן משטח האמייל של השן מחוספס בגלל האבנית. כבר בשלב זה צריך לקבוע פגישה עם רופא שיניים ולעבור ניקיון שיניים מקצועי. 

את האבנית בשיניים מקטלגים לשתי קטגוריות: אבנית שנמצאת מעל החניכיים ואבנית שנמצאת מתחת לחניכיים. אבנית מעל החניכיים נוצרת על כתר השן, נראית בקלות, בעלת צבע לבן-צהבהב ומבנה המזכיר חימר. הסרת אבנית מעל החניכיים מבוצעת רק ע״י רופא שיניים (או שיננית) עם מכשירים המיועדים למטרה זו. אבנית מתחת לחניכיים נוצרת על פני משטח השן ומוסתרת עם החניכיים, הגילוי שלה נעשה על ידי הרופא, צבעה הוא בין אפור לירוק חום. מבנה האבנית שמתחת לחניכיים דומה לאבן והיא קשה יותר לניקוי והסרה. 

לאורך זמן, האבנית מתחת לחניכיים מזיקה יותר בגלל שהיא מובילה למחלת חניכיים ולאבדן של עצם התומכת את השיניים. אם לא מטפלים ומנקים את האבנית שמתחת לחניכיים בזמן זה עלול להוביל עד לעקירה של השיניים הנגועות!


 ![{{ page.title }}](/images/articles/dental-treatment.jpg)  

- - - - - -

###  כיצד מונעים אבנית שיניים?

את האבנית אפשר למנוע על ידי צחצוח נכון של השיניים כולל ניקיון בין השיניים בעזרת חוט דנטאלי. ישנן מדינות באירופה ובאמריקה הלטינית שהשימוש בחוט דנטאלי אינו מושרש כל כך בתרבות הצחצוח, ולעומתן מדינות כמו קנדה וארה״ב בהן החוט הדנטאלי הוא חלק בלתי נפרד מהצחצוח. ישנן שתי טכניקות צחצוח, האחת - ״טכניקת סטילמן״ שמיועדת לצחצוח חניכיים עדינות (תנועות עגולות עם מברשת שיניים ידנית מהחניכיים לשן). 

חוזרים על התנועה 6 עד 8 פעמים לכל קבוצה של שתי שיניים לפחות פעמיים ביום או שלוש פעמים ביום במידה וקיימת מחלת חניכיים. הטכניקה השנייה נקראת ״טכניקת בס״ המבוססת על צחצוח שבה המברשת נמצאת בכוון הנגדי לחיבור של השיניים לחניכיים המבוצעת בתנועות סיבוביות קטנות. טכניקה זו מומלצת למעשנים עם העדפה לשימוש במשחה המכילה פלואוריד.
- - - - - -

###  מה קורה כשמצטברת אבנית בשיניים?

הגורם לפתולוגיה הוא פלאק השיניים, האבנית כשלעצמה אינה אגרסיבית ולכן צריך לצחצח ביעילות כדי למנוע מהפלאק להפוך לאבנית. צחצוח שיניים וניקוי שאינו מבוצע בטכניקות הנכונות לא יהיה יעיל ועל כן הימצאות פלאק על השיניים עלול לגרום להופעת מחלות חניכיים. 

במידה ומאפשרים לאבנית להצטבר תהיה תגובה דלקתית של החניכיים, זה קורה בעיקר כשטכניקת הצחצוח של השיניים ובמיוחד באזור הדפנות הפנימיות של השיניים הטוחנות גרועה, ״שיחת השכמה״ וסימן אזהרה לצחצוח לקוי הוא דימום במהלך הצחצוח. לאנשים נוצר הרושם המוטעה כי הם פוגעים בחניכיים בגלל השפשוף ולכן הם נמנעים מלצחצח באותו האזור, זוהי טעות כמובן, יש לעשות בדיוק את ההיפך היות ומדובר באזור ״מלוכלך״ הדורש ניקוי קפדני יותר.
- - - - - -

###  איך מסירים אבנית בשיניים?

כאשר אבנית קיימת על פני השן, הדרך היחידה להסירה היא על ידי ניקוי אבנית מקצועי במרפאת שיניים המבוצע לרוב במפגש בודד. אפשר להסיר את האבנית בעזרת מכשירים המופעלים ידנית או על ידי מכשיר אולטרה סאונד או בעזרת שניהם יחד. הסרת אבנית מתבססת על ניקוי שיניים שצריך לבצע על בסיס תקופתי ולפחות פעם בשנה. 

את ניקוי האבנית רצוי שיבצע רופא שיניים (או שיננית) בעזרת ציוד מיוחד. כאשר האבנית דבוקה במיוחד לשן, הטיפול יהיה אגרסיבי יותר ויתכן כי תסבלו מרגישות מסוימת למשך 24 שעות. במקרים מיוחדים ונדירים, למשל כאשר המטופל סובל מרגישות גבוהה במיוחד או כשהאבנית ממש דבוקה בחוזקה לשן, אפשר לבצע את הטיפול בהרדמה מקומית.
- - - - - -

###  באיזה מהירות נוצרת אבנית?

כמות ה- ph בפה והרוק אשר משתנים אצל כל אדם, קובעים את הקצב של היווצרות האבנית. ברמת מוצרי המזון, כל מה שמכיל חומצה, יש לו את הנטייה לעודד את היווצרות האבנית. הפלאק מתחיל להפוך להיות אבנית כאשר עוברים יומיים שלושה מבלי לצחצח או מבלי להגיע עם הצחצוח למקומות מסוימים.
- - - - - -

###  כמה פעמים בשנה עושים ניקיון שיניים?

אם הגעתם עד לפה בוודאי הבנתם שחשוב מאוד להסיר אבנית! ההמלצה היא פעם בשנה לעבור טיפול שיננית. הניקיון התקופתי מגביל את ההופעה של מחלות חניכיים ומאפשר לרופא להנחות את המטופל בקשר לטכניקת הצחצוח ולשפרה בהתאם להתבוננות של התגובה הדלקתית ולפעול בהתאם. גם טיפול למניעת עומס בקטריאלי מומלץ ויש לבצעו באופן תקופתי, התייעצו על כך עם רופא השיניים שלכם. מחקר שערך אקסלזון בשנת 1978 הראה כי ניהול היגיינת פה טובה באמצעות צחצוח שיניים, יעילה הרבה יותר מניקיון שיניים מקצועי. היתרון של ניקוי אבנית הוא היכולת להסירה ממקומות שלא ניתן להגיע אליהם באמצעות צחצוח. משך הניקוי אצל שיננית אורך כ- 20 עד 30 דקות.
- - - - - -

###  האם יש קשר בין אבנית למחלות לב?

לפי מחקרים שנעשו בשנת 2011 על 100,000 איש ללא עבר פתולוגי של מחלות לב, נמצא כי ניקיון השיניים וחלל הפה הפחית ב- 24% את הסיכון לחלות במחלת לב וב- 13% מהמקרים הפחית את הסיכון של שבץ מוחי.