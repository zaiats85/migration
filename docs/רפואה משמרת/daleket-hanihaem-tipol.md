---
permalink: דלקת-חניכיים-טיפול

layout: info
main_category: dental-treatment
published: true

main_title: דלקת חניכים טיפול | טיפול בדלקת חניכיים - מחירים ומומחים
title: טיפול בדלקת חניכיים

meta_tags:
    keywords:
        - דלקת חניכיים טיפול
        - טיפול בדלקת חניכיים
    description: דלקת חניכיים טיפול ומניעה - כל מה שרציתם לדעת על טיפול בדלקת חניכיים, ניקוי עמוק, גרד חניכיים, השתלת חניכיים, ניתוח, טיפולים משלימים וגם אפשרות לבצע השוואת מחירים בין מומחים

related_content:
    next: פריודונטיה
    n_name: פריודונטיה
    prev: גרידת-חניכיים
    p_name: גרידת חניכיים

stop_block: 
    title: חשוב שתדעו
    text: סובלים מדלקת בחניכיים? חשוב לטפל בה עכשיו ומיד שכן אם תזניחו את הטיפול ולא תטפלו בדלקת בצורה עקבית אתם עלולים לאבד שיניים. חשוב גם שאת הטיפול תעברו אצל פריודונט ולא אצל רופא שיניים כללי, התייעצו עם מומחי החניכיים שלנו ע״י מילוי הטופס קצר.
    
about:
    title: טיפול בדלקת חניכיים
    text: 
    - משך ההליך- בהתאם לאופי הטיפול
    - מספר טיפולים-  3-1
    - זמן החלמה- לרוב מהיר ביותר
    - תוצאות- לפרקי זמן ארוכים
    - 
    - אנשים הסובלים מדלקת בחניכיים זקוקים לטיפול ללא דיחוי, השתהות בטיפול עלולה להביא לתופעות קשות.

   

form:
  procedure: שיקום הפה
  title: השוו מחירים לטיפולי חניכיים

  
sitemap: 
  date: 20 December 2017
  priority: 0.5
  changefreq: Monthly

---
דלקת חניכיים היא בעיה שאנשים רבים אינם מודעים לה ולכן מכנים אותה גם כ״מחלה החמקנית״. כאשר מורגשת נסיגה בחניכיים חייבים להיבדק ללא דיחוי. הסיבה לרוב היא דלקת בחניכיים.

הנסיגה היא רק מהחלק הקדמי של השן, נסיגה זו יכולה לנבוע מחוסר רקמות עבות או מדלקת חניכיים. אם נוצר חלל חדש בין שתי שיניים או יותר זה סימן לקיומה של מחלת חניכיים. אם אתם מבחינים בכך, יתכן והחניכיים נסוגו או שהשיניים זזו, תופעה זו מכונה ״נדידה״. לפניכם הסימנים להופעת דלקת חניכים ושיטות הטיפול המקובלות לתופעה שפוגעת במרבית מהאוכלוסיה בשלבים שונים בחיים.

 {% include stop-block-xs.html %}  

- - - - - -

###  סימנים לדלקת בחניכיים

- **שיניים מדממות** – כאשר השיניים מדממות בזמן הצחצוח קרוב לודאי שקיימת דלקת בחניכיים וזאת גם אם לא מבחינים [בנסיגה](/נסיגת-חניכיים). אנשים עם דלקת חניכיים נמנעים מצחצוח במקום בו החניכיים נפגשות עם השיניים בגלל החשיבה המוטעית שכך הם מגנים על החניכיים. בגלל שאנשים רבים אינם מצחצחים במקום בו נפגשים החניכיים עם השיניים הם אינם משאירים ראיה אשר תצביע על חניכיים מדממות וזאת למרות שהמחלה קיימת. זו הסיבה מדוע חוסר דימום חניכיים אינו בהכרח סימן שלא קיימת מחלת חניכיים, אך דימום בחניכיים הוא סימן ודאי שקיימת מחלת חניכיים.
- **ריח רע** – ריח רע עלול להיות סימן של מחלת חניכיים אך יתכן כזה גם כאשר מחלת החניכיים אינה קיימת. [ריח רע מהפה](/ריח-רע-מהפה) יכול להיות גם בגלל סוג של מאכלים מסוימים, או ניקיון לקוי של השיניים וזאת גם כאשר לא קיימת מחלה בחניכיים, הצטברות של בקטריות בלשון או אפילו בעיות קיבה. אם הריח הרע אינו נעלם אחרי צחצוח או העברת חוט דנטאלי כיאות, וכולל צחצוח הלשון, יתכן מאוד כי קיימת בעיה רצינית של חניכיים כאשר מוגלה ודם כתוצאה מהדלקת תורמים לבעיית הריח הרע שבפה.
- **חניכיים אדומות** – הצבע הנורמאלי של החניכיים בדרך כלל מתואר ״כאלמוג ורוד״. במידה ומגלים כי החניכיים בצבע אדום, אפשר לחשוד שקיימת דלקת. חניכיים אדומות אינן תמיד מדממות, ובכל מקרה במידה והחניכיים אדומות, ובמיוחד אדום מבריק ואף שאינם מדממים גם בצחצוח יש לראות פריודונט.
- **רפיון שיניים** – כאשר מודעים לרפיון של מספר שיניים, תופעה המכונה גם בשם [שיניים מתנדנדות](/שן-מתנדנדת) זהו סימן ברור לדלקת מתקדמת, מדובר בסימן רע מאוד שכן המטופל לא הרגיש ברפיון עד שהמצב הפך להיות גרוע ולעיתים ללא תקווה.

 {% include stop-block.html %}  

- - - - - -

###  גורמים לדלקות בחניכיים

דלקת חניכיים נוצרת על ידי בקטריה אשר נמצאת באופן נורמאלי בפה. הסוגים של הבקטריה יכולים להשתנות כאשר אצל אנשים מסוימים עם סוגים אחרים של בקטריה המקושרים לדלקת חניכיים אגרסיבית, הבקטריה נוטה להצטבר ולהתקהל היכן שהחניכיים פוגשים את השן. החניכיים באופן נורמאלי יוצרים שוחה או מַעֲנִית (אנטומיה – בקיע) אשר מקיף את השן, כמו ״חֵפֶת (דש השרוול) מסביב לכף היד״. 

כאשר הבקטריה גורמת לחניכיים להיות נגועים, הם ניתקים מהשן ונוצרת הדלקת חניכיים כאשר הבקיע שמכונה ״כיס״ מגיע לעומק של 3 מ״מ. כיסים בעומק של מעל 3 מ״מ מונעים טיפול נאות בחניכיים מכיוון שלא ניתן לנקות בתוך הכיס ולהסיר את ההצטברות המוגברת של הבקטריה בעומק שהוא מעל ל- 3 מ״מ. מאחר והמטופל אינו יכול לנקות את הבקטריה בעצמו, הדלקת מתפשטת לעצם שמתחתיה אשר תומכת את השן. הדבר גורם לרפיון של השן, ובמידה וזו לא תטופל בזמן, המטופל יתחיל לאבד שיניים.


 ![{{ page.title }}](/images/articles/dental-treatment.jpg)  

- - - - - -

###  גורמי סיכון לדלקות בחניכיים

מלבד הבקטריה שגורמת לדלקות בחניכיים ישנם עוד גורמי סיכון שפוגעים בחניכיים כגון:

- **עישון** – אצל מעשנים ניכר גידול בסיכוי של התהוות דלקת חניכיים אשר גורם לסוגים יותר אגרסיביים של מחלות חניכיים.
- **סוכרת** – מטופלים עם סוכרת או כאלו עם סוכרת במשפחה עלולים להיחשף למחלות חניכיים או לסוג של דלקות יותר אגרסיביות. במידה והמטופל מקבל טיפול לקוי בסוכרת הדבר יחמיר את המצב.
- **עמידות תורשתית חלשה למחלות חניכיים** – ישנם תנאים תורשתיים אשר חושפים את הפציינט לקראת סוג של דלקת יותר אגרסיבית ויותר חמורה, אנשים עם היסטוריה משפחתית של אובדן שיניים או להורים בעלי [שיניים תותבות](/שיניים-תותבות) צריכים להיות יותר מודאגים מבעיות של עמידות גנטית.
- **סוג הבקטריה אשר נמצאת בפה** – טרם ידועה הסיבה מדוע אנשים אשר אצלם נמצאת באופן טבעי בקטריה בפה אשר אינה גורמת לדלקת בחניכיים, כאשר על אחרים היא כן משפיעה באופן אגרסיבי.

- - - - - -

###  דרכי הטיפול בדלקת חניכיים

ישנן מספר דרכים לטפל בדלקת חניכיים, תלוי כמובן בחומרת המחלה, המחקרים תומכים ביעילות של טיפול מקצועי פעיל אשר משולב עם תכנית של תחזוקה קפדנית של הדלקת בחניכיים. מחקר שנערך ב- 2002 הראה כי אנשים שסבלו מדלקות שלא טיפלו באופן עקבי לאחר הבראת המחלה כי הסיכון שלהם לאיבוד שיניים הוא פי 5.6 מאשר לאלו שהקפידו על טיפול הולם. ישנם רופאים המעידים על 85% שיעור הצלחה לאחר טיפול מקצועי ותחזוקה ביתית צמודה. טיפול בדלקת חניכיים עוזר ללא מעשנים יותר מאשר למעשנים במיוחד כאשר הכיסים הם עמוקים ועקשניים. מחקרים אחרים הראו כי טיפול בדלקת חניכיים אצל אנשים עם סוכרת מסוג 2 עוזר לשיפור רמות הסוכר בדם.
- - - - - -

###  דלקת חניכיים טיפול ומטרות

דלקת חניכיים טיפול ומטרות הן לעצור ולשלוט על התקדמות המחלה, להשאיר את רקמות החניכיים במצב שמאפשר טיפול תחזוקה קל ונוח ובמידת האפשר לשקם את המבנים אשר כוללים עצם, רקמות חניכיים וקושרות. בכדי להשיג את המטרות קיימות מספר גישות: ניקיון ראשוני, קילוף וגְּרִידָה. ניתוח – במידת הצורך כדי להסיר כיסים עמוקים אשר נשארו מתחת לחניכיים לאחר ניקוי יסודי ואנטיביוטיקה במינון נמוך או אנטיביוטיקה מקומית. 

לאחר השלמה של טיפול מקצועי פעיל, כאשר הפה נמצא במצב בריאותי טוב יחסית, על המטופל לעבור טיפול מקצועי של ניקיון שיניים שנע בין 45 דקות לשעה כל שלושה חודשים, אשר יכול להתבצע על ידי השיננית, רופא שיניים או פריודנט, ולהמשיך בטיפול ביתי. אנטיביוטיקה לפני הטיפול – במקרים ולמטופל יש שסתום לב שמוט או היסטוריה של מחלת לב שִׁגְרוֹנִית, טיפול מוקדם עם אנטיביוטיקה מתאימה היא הדבר הדרוש לפני כל עבודה דנטאלית, כולל גם ניקיון. הדבר דרוש כדי למנוע אפשרות דלקת פנים הלב (בלעז אנדוקרדיטיס Endocarditis) בקטריאלית שהיא איום קיומי.
- - - - - -

###  טיפול בדלקת חניכיים ע"י ניקוי עמוק, קילוף ויישור פני העצם

טיפול בדלקת חניכיים ע״י קילוף, מירוק ולפעמים ע״י [גרידת חניכיים](/גרידת-חניכיים) בדרך כלל נעשים בשלושה או ארבעה טיפולים בהפרש של שבוע ימים בין האחד לשני. השיננית או הרופא הכללי ישתמשו גם במכשירים על קוליים ובמכשירים ידניים להסרת האבנית. באבנית מעל החניכיים מבחינים בקלות, את האבנית מתחת לחניכיים תאתר השיננית בעזרת מכשיר מיוחד. השיננית או הרופא ישתמשו במכשיר אולטרה סוני כדי להסיר ככל שניתן אבנית נגישה. 

המכשיר דמוי הצינורית ירטט בתדירות גבוהה, זרזיפים של סילוני מים יותזו על השן יחד עם הפעילות העל קולית כדי למנוע חימום יתר וכדי לנקז כלפי חוץ רסיסי אבנית שהופרדו. השיננית תקלף את רובד השיניים מעל ומתחת לחניכיים (גרידה). כאשר הצינורית באה במגע עם האבנית דמוית הסלע, המשקעים נשברים מעל השן באופן יעיל. השיננית או רופא השיניים יחליקו את המשטח הגס של השן. החלקת משטחי השן עוזרת לסלק בקטריה שהצטברה שם (החלקת שורש) ועוזרת גם להצמדות מחדש של החניכיים לשורש השן. 

המירוק הוא שלב סיום, ומשתמשים בו עם גומי ומשחת פוליש להסרת רבדים וכתמים מעל כתר השן. נוצר משטח חדש לאחר מכן אשר מקשה באופן זמני על הפלק להיאחז בשן. לאחר הניקיון, הרופא יבדוק את עומק הכיס מסביב לשן כאשר הניקיון הושלם, והטיפולים הבאים שידרשו יקבעו על ידי התוצאות של הפגישות הראשונות: במידה והניקיון הפחית את דלקת החניכיים נדרש רק מעקב. באם נוצר אבצס יידרש ניתוח. לבסוף, השיננית או הרופא ישאירו הוראות של טיפול משלים בבית כדי לוודא את הסרת הבקטריה על בסיס יומי. ההוראות יכללו שימוש נאות במברשת השיניים, משחת שיניים, שטיפות פה, חוט דנטאלי והשחלת החוט הדנטאלי. טיפול ביתי יכול לסלק ביעילות את רובד השן מעל החניכיים ו-2 מ״מ מתחת לחניכיים.
- - - - - -

###  טיפול בדלקת חניכיים ע״י ניתוח

הניתוח מאפשר ניקיון עמוק של שטח שורש השן, הסרתן של רקמות נגועות ומיקום מחדש ועיצוב של העצם, החניכיים ורקמות התמיכה של השן. התהליך של הניתוח משתנה בהתאם לאבחנה ולצרכים של כל אחד. התהליך הבסיסי ידוע כ-״גרד פתוח״ וכולל: ניתוח להרמת החניכיים מעל לשן ולעצם מסביב - מנקים את השורש הנגוע ומגרדים ומנקים אותו להסרת המשקעים. הפריודונט יאגד את שאריות העצם וינסה לבנות מחדש את העצם שאבדה והצמדת החניכיים עם השתלת עצם ושיקום רקמות או שימוש בנגזרת פרוטאין של מטריקס אמייל. 

ישנם חילוקי דעות ביחס לתהליך זה ובאם הוא יעיל יותר מאשר ריפוי שאינו בניתוח בכדי למנוע את התקדמות הדלקת בחניכיים, כמו מינון נמוך של Doxycycline, אנטיביוטיקה לטווח קצר או ג'ל אנטיביוטי. המחקרים הראו שלמרות שניתוח מוריד כיסים עמוקים יותר מאשר ריפוי ללא ניתוח ההישג לא נשמר מעבר לחמש שנים, מלבד שמדובר בכיסים מאוד עמוקים. 

הניתוח מלווה באי נוחות וכאבים אולם אפשר להסתגל בקלות לאי הנוחות שלאחר הניתוח בתרופות זמינות ללא מרשם כמו איבופרופן. במידה וחוסר הנוחות יהיה חמור, יינתן מרשם של משככי כאבים חזקים יותר, יהיו כאלו שיחוו רגישות לחום ולקור בגלל השן החשופה. בעיות אלו יטופלו בעזרת פלואוריד או במקרים רציניים ע״י שיקום השן. קראו על [ניתוח רגנרטיבי לחניכיים](/ניתוח-רגנרטיבי-לחניכיים)
- - - - - -

###  טכניקות וחומרים לשיקום חניכיים ועצם לאחר הדלקת

שיקום חניכיים מונחה – זוהי טכניקה מתקדמת אשר מגרה את הגידול והצמיחה של רקמות העצם והלחיים: בהתחלה פני השורש והעצם הנגועה ינוקו בזהירות מרבית ובקפדנות, מניעת זיהום בקטריאלי חשובה ביותר, ככול שיישארו יותר בקטריות, יגדל הסיכון לכשל של הטיפול. שמים חומר מילוי מיוחד מסביב לשן לכסות את המכתש שנוצר בעצם לאחר הניקוי, החומר יכול להיות מתכלה או לא מתכלה. (יש מחקרים שהראו תוצאות גבוהות ביותר לאחר שימוש בחומר מתכלה חדש אשר כולל את אלו שמכילים אנטיביוטיקה Doxycycline). 

החניכיים נתפרות מעל לחומר המילוי אשר מונע מהחניכיים מלגדול לעבר העצם הפגומה ומאפשר לעצם ולאחיזה שלה בשורש להשתקם. לאחר 4 עד 6 שבועות, החומר שאינו מתכלה יוסר על ידי תהליך של ניתוח זעיר, והחומר המתכלה, כמובן שיושאר. באופן כללי כמעט ואין הבדל בין החומר המתכלה לבין זה שאינו מתכלה. החומר המתכלה לא יהיה יעיל כמו השתלת חניכיים במידה והחניכיים דקות, למרות שישנם חומרים חדשים שהוכחו כבעלי תוצאות טובות יותר.
- - - - - -

###  טיפול משלים לדלקת חניכיים

במקרים מסוימים כתוצאה מדלקת חניכיים חמורה יהיה אובדן משמעותי של עצם לסת, המנתח מן הסתם ינסה לעודד צמיחה של עצם ושיקום של רקמות העצם שאבדו במהלך הזמן והתהליך יכלול גם השתלה של עצם: המנתח ישים חומר עצם אל תוך המקום הפגום. חומר העצם יילקח מהמטופל עצמו או חומר הנקרא (DFDBA) אשר מושג מתורם. DFDBA - decalcified freeze-dried bone allografts או בעברית - עצם סיד מוקפאת ויבשה שהוסרה מתורם שאינו קשור גנטית למקבל. נגזרת של פרוטאין אמייל מטריקס – אמלוגנין (Amelogenin) הוא נגזר של פרוטאין אשר נמצא בזמן התפתחות האמייל אשר עוזר לגרות גידול של רקמות חניכיים. ג'ל הכולל אמלוגנין (אמדוגאין) מיושם במשך הניתוח ויוצר כיסוי מסביב לשורש השן. הג'ל עצמו נמוג לאחר יומיים ומשאיר את החומר הפעיל במקום. המחקרים הראו כי החומר בטוח ומצמצם משמעותית את ההשפעה של דלקת החניכיים.
- - - - - -

###  השתלת חניכיים קוסמטית

טכניקת [השתלת חניכיים](/השתלת-חניכיים) היא לעזר רב גם בשיפור המראה של החניכיים בנוסף להעצמת התמיכה של השיניים. במשך הליך זה הפריודונט ייקח רקמות חניכיים מן החיך או ממקום תורם אחר כדי לכסות את השורש החשוף וליישר את קו החניכיים. תהליכים אחרים קיימים גם לשפר את מראה החניכיים והשיניים מבחינה אסתטית. ניתן לייצר קו החניכיים חדש כדי לשפר את חוסר האחידות בחניכיים. ניתן גם לשפר בהליך זה גם חניכיים שהשתרעו מעבר לטעם הטוב וגם כדי לכסות שורשי שיניים חשופות ונסיגת חניכיים. 