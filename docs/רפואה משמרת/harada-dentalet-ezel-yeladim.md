---
permalink: חרדה-דנטלית-אצל-ילדים

layout: info
main_category: dental-treatment
published: true

main_title: חרדה דנטלית אצל ילדים
title: חרדה דנטלית אצל ילדים
meta_tags:
    keywords:
        - חרדה דנטלית אצל ילדים
    description: חרדה דנטלית אצל ילדים - ממה נובע הפחד מרופא שיניים? מהו פחד ואיך הוא מוגדר? כיצד להתנהג עם הילד בחדר הטיפולים? מה עושים כדי לשלוט על הפחדים וגם על טיפול פסיכולוגי בחרדות ופוביות.

related_content:
    next: גז-צחוק-לילדים
    n_name: גז צחוק לילדים
    prev: פדודונטיה
    p_name: פדודונטיה

stop_block: 
    title: חשוב שתדעו
    text:  למרות שפחדים מרופא שיניים מלווים בתגובות פיזיות ובמצבי רוח לא מידתיים, אי שקט, דופק מואץ, בחילות ועוד, לא מומלץ לוותר לילדים על מפגש עם רופא שיניים! כאשר לא מטפלים בבעיות שיניים ובזמן, מצב בריאות הפה יחמיר עד כדי אובדן מוחלט ולא הפיך של כל השיניים בפה.        


about:
    title: דנטופוביה אצל ילדים
    text: 
    - משך ההליך- כחצי שעה עד 3 שעות
    - מספר טיפולים- לרוב מפגש בודד
    - כמה עולה?- בהתאם לאופי הטיפול
    - תוצאות- קבועות
    - 
    - טיפול פסיכולוגי, סדציה או טיפולי שיניים בהרדמה כללית יתאימו לילדים וגם למבוגרים הסובלים מחרדה דנטלית ופחד מפני רופא שיניים.

form:
  procedure: טיפולי שיניים
  title: השוו מחירים לטיפולי שיניים

  
sitemap: 
  date: 08 October 2017
  priority: 0.3
  changefreq: Monthly
---
בדרך כלל ילדים מתנהגים בצורה סבירה בשעה שהם מובלים לרופא שיניים, אולם ישנם גורמים אשר עלולים לייצר אצלם פחדים וחרדות ולכן יש להכיר את הגורמים הללו על מנת לעזור לילדים להתגבר עליהם. די פשוט להבחין בדאגה הרבה שאופפת הורים, המנסים למנוע פחדים מילדיהם בדרך למרפאת השיניים ובמיוחד כאשר זו הפגישה הראשונה עם הרופא. יש לציין כי לגישת ההורים יש השפעה ניכרת גם על מצב בריאות השיניים של הילדים וגם על הפחד אותו הם עלולים לפתח בגלל המפגש עם רופא השיניים. 

פחד וחרדה של הורים, עשוי לעבור לילדים ואף מעבר לכך. הפחד מכאב מתרחש כאשר רבים מהילדים מגיעים לרופא השיניים רק כאשר הבעיה מחמירה ומכך נובע הכאב. טוב יהיה אם הילדים יבקרו את הרופא בגיל צעיר יותר ויערכו בדיקות תקופתיות כדי למנוע סיבוכים, ולהגיע למצב של שגרה בביקור אצל רופא השיניים. הפחד מפני הבלתי ידוע, אצל ילדים ומבוגרים, גורם לעצבנות ואינו מאפשר לרופא לבצע את עבודתו. 

ללא קשר לפחד, ישנם ילדים מסוימים שמערימים קשיים על הרופא בגלל דפוסי התנהגות שונים כגון ילדים שזקוקים לתשומת לב, ילדים היפר אקטיביים, ילדים ללא מסגרת וגבולות ופורקי עול או ילדים ללא בטחון עצמי שפשוט מפחדים מכל דבר. ישנם גם ילדים להורים מתירניים וסלחנים מידי אשר מפילים את כל האחריות על רופא השיניים ושאינם דורשים שיתוף פעולה מינימלי של הילד.  

 {% include stop-block-xs.html %}  

- - - - - -

###  מהו פחד מרופא השיניים?

כמעט כלל האוכלוסייה העולמית מזוהה עם אחת מהקטגוריות הבאות: פחד מרופא השיניים, פניקה, פוביה, דחייה וחרדה. הסטטיסטיקה אומרת שאחד מכל חמישה סובל מפוביה משתקת כאשר הוא נזכר ברופא השיניים (אודונתופוביה). לתופעה זו אין קשר לכאלו שסובלים מפחד מרופא השיניים שהם כשני שליש מהאוכלוסייה ולאלו שמרגישים אי נוחות מביקור אצל רופא השיניים אשר משלימים לכמעט 100% מהאוכלוסייה. 

למרות שמדע רפואת השיניים התקדם משמעותית, לא חל שינוי במצב הפחד במהלך ה- 100 שנים האחרונות. הפחדים מלווים (ביחד ולחוד) בתגובות פיזיות ובמצבי רוח לא מידתיים, אי שקט, דופק מואץ, בחילות, כאבים בחזה וזיעה, קוצר נשימה, יובש פה, חום וקור, הזעת יתר, לחץ על כל השרירים ומערבולות מעיים-קיבה. כל אלו גורמים לתגובה של הגוף להימלט מהכיסא בכל מחיר, אולם הימלטות פירושה אי טיפול בפה והתדרדרות של מצב בריאות הפה. 

 {% include stop-block.html %}  

- - - - - -

###  הגדרת רמת הפחד והחרדה מרופא שיניים

**סלידה** - למעשה, אף אחד אינו שש ללכת ולבקר את רופא השיניים, ולהיות מכונס וספון בתוך כיסא מוזר עם רופא שכל כמה דקות מנסה להרגיע ועושה דברים בתוך הפה. מצבים אלו אינם ״מושכים״ אף אחד, אך ההכרה שיש לבקר את הרופא כדי לא להזדקק לו בעתיד וכדי למנוע כאבי שיניים מאוחר יותר מדחיקה את הסלידה. 

**פחד** - חשדות ופחדים לא מבוססים לפני סכנה ממשית, בין אם הסכנה קיימת או חזויה, משפיעה ישירות על חיי החברה, המשפחה, העבודה והרגשות. לפני הטיפול בשיניים, הרופא יכול לפתור פחדים הגיוניים אלו כמו כאב, על ידי זריקת הרגעה שהיא הדרך הקלה ביותר להרגיע פחד מסוג זה.

**חרדה** - פחד בלתי נשלט ולחץ לקראת איום שאינו מזוהה הוא הרבה מעבר לפחד בלבד, זהו רגש עמוק יותר שאינו קשור לטיפול או למניעה. על הרופא להקדיש את מירב תשומת הלב לנושא החרדה.

**פוביה** - זהו פחד הרבה מעבר לכל אמת מידה, אינו רצוני, מוגזם, שכולל פחד מטיסה, ממעליות, ממרחבים סגורים, חושך ורופא שיניים וכולל גם חתולים, צפרדעים או אפילו ג'וקים. המטופל חווה תגובה של חרדה ללא מידה ופרופורציה, ועשוי לגרום למשבר או לפניקה לפני הטיפול או לפני כל מצב דומה. הטיפול באנשים עם פוביה דורש יותר מאשר הבנה וסבלנות של רופא שיניים. פוביה מצריכה לרוב טיפול פסיכולוגי.


 ![{{ page.title }}](/images/articles/sedation-dentistry.jpg)  

- - - - - -
###  ממה נובע הפחד מרופא השיניים?

הדרישות של מטופלים עם פחד, חרדות ופוביה צריכות להיות מובנות, מוסכמות ומלוות בטיפול מיוחד כדי לעזור להם עם הבעיה לא רק מבחינת השיניים אלא גם מבחינה נפשית. שיתוף פעולה עם רופא לא רק חשוב בתחום רפואת השיניים אלה גם בטיפול הכללי של הבעיה שכוללת מצבים נפשיים ופסיכולוגיים. הפחד והסיבות לחרדות ופוביה הן רבות וכוללות פחד מכאב, פחד ממחטים, מבחילות, מהטורבינה שמסתובבת עם קול צורם, מבושה, טביעה, טיפולים מתמשכים, איבוד שליטה, להיות מגוחך, בכי, פחד מהתקפות פניקה, תגובה שלילית לחומרי ההרדמה, קולות, ריחות, דמויות, פחד מתחושת הרדמה, טיפולים לא הכרחיים, פחד מלהיות ערני, פחד מדמות הרופא עצמו, מהתעלפות, מהמחיר ועוד כהנה וכהנה תופעות. חומרת הפחד, החרדה והפוביה יכולה להיות בדרגות קלות, בינוניות וקשות הגורמת לנזקים שונים שעלולים להישאר שנים במידה ולא מטפלים בה ונותנים לה פתרון. 
- - - - - -

###  כיצד להתנהג עם הילד במרפאת השיניים?

באופן כללי, לילדים יש יכולת הבחנה טובה יותר מאשר למבוגרים, ולכן הדבר הראשון שיש לעשות לפני שלוקחים אותם לרופא השיניים הוא לבחון את המקום, המראה הכללי שלו וכד'. מומלץ לקחת את הילד למקום בו יש חדר המתנה הכולל שולחן וכיסאות לילדים עם חוברות מצוירות או משחקים, כל דבר שיגרום להם לדעת כי מטופלים שם גם ילדים, אלו דברים אשר יכולים להרגיע את הילד. מומלץ לבצע את הטיפול לצד ילדים נוספים. כאשר הילד רואה ילדים אחרים, המצב שלהם מתייצב ובנוסף כאשר הילדים האחרים מתנהגים יפה ומצייתים לרופא הם נחשבים ל"אמיצים" ואינם בוכים, דבר שיחזק את ההתנהגות החיובית של הילד. 

כאשר הילד נמצא בחדר הטיפולים, עדיף שיהיה לבד אלא אם מדובר בילד מתחת לגיל 3 או תינוק שההורים צריכים להחזיק ולתמוך, או ילדים עם צרכים מיוחדים. זאת לא רק בגלל שהרופא צריך לטפל רק בילד אלא בגלל שהילד מתנהג שונה בזמן שההורים נמצאים איתו, ולרוב בצורה שלילית. דבר נוסף שיש לקחת בחשבון הוא שהילד יעריך מיד את הרופא כאשר הוא נמצא עוד בדלת, ולכן הדבר הראשון שיש לעשות הוא לרכוש את אמון הילד ברופא שיהיה נעים וחברי כלפיו אך גם החלטי ובטוח. 
- - - - - -

###  כיצד להתנהג עם הילד בחדר הטיפולים?

כאשר הילד ישב על הכיסא, אפשר לשאול אותו שאלות כלליות כמו: מה שמו? באיזה בית ספר הוא לומד? מהי קבוצת הכדורגל האהודה שלו? וכדומה. בצורה כזו מכניסים את הילד לאווירה רגועה ונוטעים בו אמון. חשוב שהילד ידע מה הרופא הולך לעשות אך אין לתת לו את כל הפרטים ואין להשתמש בשפה טכנית. כן צריך להסביר לילד דברים שהוא יוכל להבין כמו "עכשיו לפתוח את הפה כדי לבדוק את השיניים עם הראי הקטן ולראות מה כואב לך". 

אסור לשקר לילד שכן מאבדים כליל את האמון שלו. לא להגיד לילד שלא תהיה זריקה כאשר הוא זקוק להרדמה, אך מנגד לא להפחיד אותו עם מידע מעבר לדרוש. כאשר הילד נמצא בשלב הטיפול, צריך למקד את תשומת הלב שלו במשהו אחר כדי שתשומת ליבו לא תהיה במה שהוא מרגיש, ולא רק מבחינת הכאב, אלא בגלל הרגשת העצבים שכן התגובה במצב של חרדה מתפרצת כאשר מרכז תשומת הלב תהיה בילד עצמו. עם סיום הטיפול חשוב לחזק את הילד, להלל ולשבח את התנהגותו האמיצה ואף להגיד להורים לחזקו גם הם, בצורה זו הילד ירגיש טוב ולא יעשה בעיות בטיפולים הבאים. 
- - - - - -

###  מה לעשות כדי לשלוט על הפחדים מרופא השיניים?

בדרך כלל, הפחד מרופא השיניים אצל ילדים ונערים נגרם בגלל הפחד מפני הלא נודע וכתגובה מאוד אנושית וטבעית מפני סכנה אפשרית. בכדי למנוע את הפחד של הילדים, יש להציג את הביקור אצל הרופא בדומה לאירוע משפחתי שגרתי ורגיל כאשר מעניקים גישה חיובית להשגחה על היגיינת הפה והבריאות של השיניים. 

ישנם רופאים רבים אשר משתמשים בטכניקות תקשורתיות שעוזרות להם להתגבר על מצבים כדי לשלוט על הפחדים של הילדים מפני הרופא. חשוב לשמור על מקום רגוע ונעים שישרה ביטחון על הילד ויוריד את מפלס הפחד תוך השגת קירבה הדרגתית ורקימת יחסים בוני אמון עם הילד. כדי לשלוט על הפחדים של הילד חשוב מאוד שהרופא יקשיב לילד וזה יספר לו על פחדיו בכדי שהוא יבין אותם ויעזור לילד להתמודד עם המצב. אין להציק לילד או להפחית וללעוג לפחדיו כדי לא לגרום לנזקים רגשיים גדולים יותר. חשוב שהילד ידע גם הוא שהטיפול הוא שקוף ולא מסתירים ממנו דבר. 

יש לבצע הפסקות קלות בטיפול כדי לוודא שהילד מרגיש בנוח ולא חסר לו דבר וכך מתגברים גם על החרדות. שליטה טובה יותר משיגים כאשר הילד מגיע רגוע למרפאה ולא בחיפזון וכאשר הוא מגיע לחדר ההמתנה רצוי להעסיק אותו בטכניקות להרגעה להורדת רמת החרדות. במידה והפחד של הילד אינו ניתן גם לאחר כל זאת לשליטה, קיימות מרפאות שיניים מיוחדות שמטפלות בפחדים וחרדות ואודונתופוביה עם מומחים ע״י ביצוע [סדציה וטיפולי שיניים בהרדמה מלאה / כללית](/טיפולי-שיניים-בהרדמה).
- - - - - -

###  טיפול פסיכולוגי בחרדות ופוביה

טיפול יעיל ארוך טווח בפחדים ובחרדות מבוצע על ידי תמיכה פסיכולוגית המאפשרת התמודדות עם הבעיה של פחדים, חרדות ופוביה. תוצאות הטיפול הפסיכולוגי טובות יותר מאשר טיפול על ידי סדציה. הטיפולים הפסיכולוגיים פועלים היטב ואפשר ליישם טכניקות שונות כמו טכניקות הקהיה שיטתית (Systematic desensitization), הסחת דעת, טיפול קוגניטיבי התנהגותי וכד'. 

הפסיכולוגיה לטיפול בפחדים הראתה יעילות רבה, מצד אחד הריפוי הפסיכולוגי נעשה על ידי פסיכולוג כדי לפתור מצבים של פחד וחרדות או סוגי פוביות באופן כללי, ומצד שני, ישנם טיפולים פסיכולוגים אותם מבצעים רופאי השיניים (לאחר אימון וניסיון קודם) המאפשרים לרופא לבצע את טיפולי השיניים ללא כל טראומה או הפרעות.