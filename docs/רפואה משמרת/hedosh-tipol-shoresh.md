---
permalink: חידוש-טיפול-שורש

layout: info
main_category: dental-treatment
published: true

main_title: חידוש טיפול שורש - מחירים ומומחים!
title: חידוש טיפול שורש
meta_tags:
    keywords:
        - חידוש טיפול שורש
    description: חידוש טיפול שורש - הסיבות לטיפול שורש חוזר, כיצד מבוצע הטיפול שלב אחר שלב? חלופות וגם מתי החידוש אינו מומלץ ובנוסף מחירון טיפולי שיניים, מומחים מומלצים וגם השוואת מחירים ע״י מיטב רופאי השיניים בישראל.

related_content:
    next: טיפול-שורש
    n_name: טיפול שורש
    prev: אפיסקטומי
    p_name: אפיסקטומי

stop_block: 
    title: חשוב שתדעו
    text:  אם עברתם טיפול שורש ואתם עדיין סובלים מסיבוכים / כאבים, רצוי שתבקשו מהרופא לבצע צילום נוסף של האזור (בדרך כלל צילום רנטגן) ובמידת הצורך להפנות אתכם לאנדודונט (מומחה לטיפולי שורש) כדי שיקבע את אופי הטיפול (חידוש או אפיסקטומי).
    

about:
    title: חידוש טיפול שורש
    text: 
    - משך ההליך- כשעה
    - מספר טיפולים- לרוב מפגש בודד
    - כמה עולה- 700 עד 2,500 ש״ח
    - רגישות- ימים ספורים
    - 
    - מטרת ההליך היא לסלק את כל הרקמות הנגועות מסביב לקצה השורש וכדי להציל את השן מעקירה.

form:
  procedure: שיקום הפה
  title: השוו מחיר לחידוש טיפול שורש

  
sitemap: 
  date: 08 October 2017
  priority: 0.5
  changefreq: Monthly
---
אנדודונטיה הוא ענף ברפואת השיניים העוסק במחלות מוך השן (עצב) כאשר המטרה העיקרית שלו היא שמירה על השן הטבעית הנגועה. השן יכולה להיות נגועה כתוצאה מגורמים שונים כגון: עששת, שחיקה מתמדת של השן, הרעלה של חומרים מוגדרים, טראומה ועוד. כאשר מתפתחת דלקת בשן ומופיע כאב חזק שאינו נותן מנוחה, מתרחש זיהום בתא השן ובתעלת השורש ומשם הוא עלול להתפרס לרקמות הסמוכות. 

מטרת הטיפול היא להוציא את כל הזיהום (מוך השן הנגוע) מתוך תעלת השורש (טיפול שורש), לנקות, לחטא  את השורש לסתום אותו עם חומר הנקרא גוטפרשה ולבסוף לסגור ולאטום את השן ולהניח עליה כתר שיניים (לא תמיד). ברוב המקרים טיפול שורש מבוצע בשני מפגשים ונוחל כ- 90% הצלחה, בכ- 10% מהמקרים הדלקת עלולה לחזור וצריך לחזור על הטיפול, לתהליך זה קוראים חידוש טיפול שורש או טיפול שורש חוזר. 

 {% include stop-block-xs.html %}  

- - - - - -

###  חידוש טיפול שורש

חידוש טיפול שורש הוא תהליך שבו חוזרים לבצע טיפול על שן שעברה טיפול שורש שלא נתן את התוצאה הרצויה. לפני חידוש טיפול שורש צריך להעריך תחילה בבדיקה קלינית וצילום רנטגן האם השן מתאימה לחידוש או שמא היא זקוקה לניתוח. במידה ומופיעים סימפטומים של זיהום או דלקת או כאב מתמיד ומתמשך בשן שעברה ט.ש יש להעריך את הצורך בחידוש טיפול שורש, במידה והשן היא ללא סימפטומים יש להישאר במעקב תקופתי, במידה והשן זקוקה לשיקום כתר מלאכותי יש לבצע הערכה זהירה כדי להגיע למסקנה שטיפול שורש חוזר הוא התהליך המתאים. 

 {% include stop-block.html %}  

- - - - - -

###  הסיבות לטיפול שורש חוזר

שן שלא החלימה לפי הציפיות לאחר טיפול שורש מסורתי יכולה לנבוע מאחת מאלה:

**תעלות עקומות** - תעלות שורש עקומות ומוגבלות שלא טופלו במהלך הטיפול הראשון.

**סיבוך אנטומי** - סיבוך באנטומיה של התעלה שלא התגלה במהלך התהליך הראשון.

**שבר או טראומה לשן** - טיפול שורש חוזר מבצעים גם בגלל שהשן סובלת משבר או ״שחטפה״ טראומה.

**שיקום שנדחה** - הנחה של כתר או שיקום אחר אשר נדחה לאחר טיפול שורש.

**רוק שחודר לתוך השן** - השיקום לא מנע חדירה של רוק לפנים השן. 

**בעיות אחרות** - לעיתים בעיות חדשות שצצות מעמידות בסכנה שן שטופלה בהצלחה, למשל, עששת חדשה שמופיעה בתעלת השורש או חומרי מילוי שנפלו ואבדו, שנשברו או שניתקו העלולים לחשוף את השן לזיהום חדש.


 ![{{ page.title }}](/images/articles/dental-treatment.jpg)  

- - - - - -

###  חידוש טיפול שורש - שלב אחר שלב

בשלב הראשון על האנדודונט לבצע בדיקות ולהעריך את אפשרויות הטיפול. במידה והאנדודונט אכן קבע כי הטיפול המתאים הוא חידוש טיפול שורש, הוא יפתח מחדש את השן כדי ליצור גישה אל חומר המילוי שנמצא בתעלת השורש. במקרים רבים חומרי השיקום מורכבים מכתר, הקרמה וחומר בסיסי שיש לפרקם ולהסירם כדי לאפשר את הגישה לתעלות השורש. לאחר הסרת חומרי המילוי בתעלות, הרופא ינקה ויבחן את החלק הפנימי בזהירות תוך שימוש בהגדלה ותאורה בכדי לבדוק אם יש תעלה נוספת או שקיימת אנטומיה לא רגילה שמצריכה טיפול. 

לאחר ניקיון התעלות הרופא ימלא ויאטום את השורש עם מילוי זמני. במידה והתעלות צרות באופן יוצא דופן או חסומות, הרופא ימליץ על ניתוח. ניתוח שכזה מבוסס על חתך אשר יאפשר לאטום את הצד השני של השורש. לאחר טיפול שורש חוזר, על המטופל לשוב למרפאה למפגש נוסף שמטרתו היא הרכבת כתר קבוע (או שיקום) שמגן על השן ומשיב לה את התפקוד המלא. 
- - - - - -

###  חידוש טיפול שורש שאלות ותשובות

**ש**. האם חידוש טיפול שורש נחשב להליך בטוח?

**ת**. כמו בכל תהליך רפואי או דנטלי, אין ביטחון של 100% ואין ערבויות ולכן על הרופא לנתח את אפשרויות הטיפול ואת וסיכויי ההצלחה בהליך. התקדמות הטכנולוגיה משנה בצורה תכופה את הדרך שבה מבצעים טיפולי שורש כך שהרופא יכול להשתמש בטכניקות חדשות שלא היו זמינות בזמן שבוצע הטיפול הראשון. תמיד נעדיף להציל את השן הטבעית, שן שעברה טיפול שורש חוזר יכולה להמשיך ולתפקד היטב למשך תקופה ארוכה ואף לכל החיים. 

 

**ש**. כמה עולה חידוש טיפול שורש?

**ת**. העלות של טיפול שורש חוזר משתנה בהתאם למורכבות של התהליך, חידוש טיפול שורש הוא קרוב לוודאי הליך מורכב יותר מאשר התהליך הראשון שכן הרופא יאלץ להסיר / לנקות חומרי מילוי קודמים ושיקום כדי לבצע את התהליך החדש, בנוסף, הרופא יקדיש זמן רב יותר כדי לחפש אנטומיה לא רגילה של תעלת השורש. אי לכך יש לצפות כי הטיפול המחדש יהיה יקר יותר מאשר הטיפול הראשון. העלות גם נקבעת ע״פ מספר התעלות של השורש, ככל שצריך לטפל ביותר תעלות המחיר עולה. מקובל כי המחיר של חידוש אצל אנדודונט יעלה כמעט כפול ממחירו של רופא שיניים כללי. המחיר לפיכך ינוע בין 700 ש״ח עד ל - 2,500 ש״ח לשן אחת!

 

**ש**. מהן החלופות לחידוש טיפולי שורש?

**ת**. כאשר חזרה על טיפול שורש אינה אפשרות ראלית, צריך לשקול ניתוח. הניתוח כולל חתך שמאפשר גישה לקצה השורש ומשלב טיפול בשורש השן. כל חלופה אחרת מחייבת לעקור את השן. את השן שעוקרים מחליפים בשתל דנטלי או בגשר חלקי כדי לשקם את תפקוד הלעיסה וכדי למנוע מהשיניים הסמוכות תנועה לכוון החלל שנוצר. בכל אופן מומלץ לנסות הכל ולשמור על השן הטבעית שיכולה לתפקד היטב למשך שנים רבות.

 

**ש**. מתי לא מומלץ לעבור חידוש טיפול שורש?

**ת**. אם לא ניתן לשקם את השן כראוי, כלומר עם מבנה מחדש או עם כתר ויתד, אם השן אינה מעוגנת בעצם ולכן היא מתנדנדת, אם השורשים הסתיידו ואין אפשרות להגיע לקצה השורש ובמידה והשן סדוקה אנכית מומלץ לעקור את השן. כל המקרים שתוארו מצביעים על שיעור כישלון גבוה של החידוש ולכן יש לפנות לחלופת העקירה.