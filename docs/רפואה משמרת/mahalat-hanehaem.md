---
permalink: מחלת-חניכיים

layout: info
main_category: dental-treatment
published: true

main_title: מחלת חניכיים - מחירים ומומחים!
title: מחלת חניכיים

meta_tags:
    keywords:
        - מחלת חניכיים
    description: מחלת חניכיים - מהי ג׳ינג׳יביטיס? סימנים של מחלות חניכיים, כיצד ניתן למנוע מחלת חניכיים? טיפולים (טיפול ראשוני, הקצעת שורשים, טיפול אנטיביוטי וטיפול כירורגי), מחירון טיפולי חניכיים וגם מומחים מומלצים.

related_content:
    next: פריודונטיה
    n_name: פריודונטיה
    prev: נסיגת-חניכיים
    p_name: נסיגת חניכיים

stop_block: 
    title: חשוב שתדעו
    text:  זקוקים לטיפול עקב מחלת חניכיים קשה? חשוב שאת ההליך תעברו אצל פריודונט ולא אצל רופא שיניים כללי, התייעצו עם מומחי החניכיים שלנו ע״י מילוי טופס קצר.    

about:
    title: מחלת חניכיים
    text: 
    - משך ההטיפול- בהתאם למחלה
    - מספר טיפולים- 1 עד 3
    - מחיר- מאות בודדדות עד אלפים
    - החלמה- לרוב ארוכה
    - 
    - סובלים מבעיות בחניכיים? פריודונט אמון על כל מגוון הטיפולים לחניכיים, גלו בהמשך במה בדיוק הוא מטפל וכיצד.

form:
  procedure: שיקום הפה
  title: השוו מחיר לטיפול בחניכיים

  
sitemap: 
  date: 08 October 2017
  priority: 0.6
  changefreq: Monthly
---
מחלת חניכיים משפיעה כמובן על החניכיים ועל המבנים התומכים של השיניים, השלב המוקדם של המחלה נקרא ג׳ינג׳יביטיס והוא מאופיין באדמומיות של החניכיים אשר מודלקות ומדממות קלות. בשלב הזה קיימות מעט מאוד הפרעות, אך הסכנה קיימת, רוחשת ואינה נראית לעין. במידה והמחלה אינה מטופלת בשלב זה היא עלולה להתקדם ולהתפתח לפריודונטיטיס (Periodontitis), שלב מתקדם יותר במחלה היוצרת כבר נזק בלתי הפיך לחניכיים. השלב הגבוה ביותר במחלת החניכיים הוא שהעצם והרקמות מסביב לשיניים נהרסים ונוצרים כיסים מזוהמים בחניכיים. 

ככל שהמחלה מתפתחת ומתקדמת, השיניים מתחילות לזוז או להתרופף ובשלב מסוים הם יפלו או שיהיה צורך לעוקרן. כל מחלות החניכיים כולל פריודונטיטיס הן מחלות זיהומיות אשר משפיעות על מֵסַב הַשֵּׁן (Periodontium), שעשוי מרקמות קושרות מסביב לשן שתומכות את השיניים. במחלת חניכיים, עצם המכתש מסביב לשן מתחילה להישחק בהדרגה, מיקרו-אורגניזם כמו בקטריות נצמדות לפני השן, מתרבות ויוצרות תגובת יתר של המערכת החיסונית המתבטאת בדלקות. 

אם לא מטפלים במחלה היא תגרום בהכרח לאבדן שיניים ותגדיל את הסיכון ללקות בשבץ, התקף לב וכדומה. פלאק בקטריאלי, שהוא קרום דביק ללא צבע שמתפתח על פני השיניים הוא הגורם הנפוץ ביותר למחלת חניכיים. ברפואת שיניים, מומחה חניכיים (פריודונט) מטפל במניעה, אבחנה וטיפול של מחלות הקשורות בחניכיים ובמבנים אשר תומכים את השן.   

 {% include stop-block-xs.html %}  

- - - - - -

###  מחלת חניכיים ג׳ינג׳יביטיס (Gingivitis)

ג׳ינג׳יביטיס היא צורה קלה של מחלת חניכיים שגורמת לחניכיים להיראות אדומות, נפוחות ולדמם בקלות. בדרך כלל בשלב זה של המחלה לא קיימת אי נוחות. ג׳ינג׳יביטיס נגרמת לרוב בגלל היגיינת שיניים דלה. זה שלב בו המחלה עדיין הפיכה וניתנת לריפוי משולב של מרפאת שיניים וטיפול משלים והולם בבית. הגורמים הנוספים למחלה יכולים להיות סוכרת, עישון, גיל, נטייה גנטית, מחלות מערכתיות ומצבים נפשיים כמו לחץ, דיכאון, תזונה ירודה, התבגרות, תנודות הורמונליות, הריונות ותרופות. 
- - - - - -

###  מחלת חניכיים (Periodontitis)

כאשר לא מטפלים בג׳ינג׳יביטיס המחלה תתקדם ובמשך הזמן הפלאק יתפשט ויגדל מתחת לקו החניכיים. הרעלים שמייצרת הבקטריה יגרו את החניכיים ותתקבל תגובה דלקתית כרונית כאשר הרקמות והעצם שתומכות את השיניים מתפרקות ונהרסות. החניכיים ניתקות מהשיניים ויוצרות כיסים אשר מזדהמים ומעמיקים ככל שהמחלה מתקדמת ויותר רקמות ועצם נהרסים. ישנן צורות רבות של מחלות חניכיים והנפוצות ביותר מביניהם כוללות:

**מחלת חניכיים אגרסיבית** - מחלה אגרסיבית מתרחשת אצל אנשים שאינם חולים קלינית שמאפייניה הם איבוד אחיזה והרס עצם.

**מחלת חניכיים כרונית** - מחלה זו מאופיינת בדלקת בתוך רקמות התמיכה של השיניים, הרס עצם מתקדם בגלל היווצרות של כיסים או נסיגה של החניכיים. המחלה פוגעת בעיקר במבוגרים אך עלולה להופיע בכל גיל.

**מחלת חניכיים עקב מחלות מערכתיות** - המחלה מתחילה לרוב בגיל צעיר, תנאים מערכתיים כמו מחלות לב, נשימה וסוכרת קשורים לסוג זה של מחלת חניכיים.

**מחלת חניכיים נקרוטית (של נמק)** - זיהום שמאופיין על ידי נמק של רקמות חניכיים, קושרות, ועצם מכתשית, המחלה אובחנה בעיקר אצל אנשים עם מחלות מערכתיות כמו hiv, תת תזונה ודיכוי מערכת חיסונית.

 {% include stop-block.html %}  

- - - - - -

###  סימנים של מחלות חניכיים

ישנם מספר סימנים שיכולים להצביע על מחלות חניכיים וחשוב להיבדק על ידי מומחה לחניכיים כדי שיבחין באי אלו מהסימפטומים הבאים: החניכיים מדממות במשך הצחצוח, חניכיים אדומות, מודלקות וכואבות. מופיע כאב כאשר נוגעים בחניכיים, החניכיים רופפות ומשוחררות. יש ריח רע באופן קבוע וטעם מתכתי בפה. מופיעה מוגלה בין השיניים והחניכיים. שיניים רופפות או מופרדות. שינויים במנשך ובהתאמה של השיניים. נסיגת חניכיים שגורמת לשיניים להיראות ארוכות יותר. כל הסימנים שהובאו כאן לפניכם הם אינם רשימה סגורה, מאחר ומחלת חניכיים מכונה גם ״הרוצח השקט״ היא עלולה להופיע משום מקום ולכן חשוב לקבוע פגישה עם רופא שיניים ולבקש הערכה של מצב החניכיים גם אם אין סימנים וסימפטומים כפי שתואר לעיל.
- - - - - -

###  גורמים למחלת חניכיים

הגורם העיקרי למחלת חניכיים הוא הפלאק הבקטריאלי - שכבה דביקה ללא צבע אשר נוצרת בקביעות ונצמדת מסביב לשיניים. הניקוי היומי חיוני להסרת הפלאק ושמירה על פה בריא. במידה ולא מסירים את הפלאק, הוא מתקשה והופך למצבור קשה ומחוספס הנקרא אבנית. הרעלנים שמיוצרים על ידי הבקטריה בפלאק מגרים את החניכיים והורסים את רקמות התמיכה מסביב לשיניים. החניכיים נרפות ונפרדות מהשיניים ויוצרות כיסים המאוכלסים עם עוד פלאק בקטריאלי. 

ככל שהמחלה מתקדמת, הכיסים מעמיקים יותר, הפלאק משתרע עד לשורש השיניים, העצם שנושאת את השן עלולה לסבול מנזקים קבועים, וללא טיפול מונע השיניים הנגועות עשויות להיות נרפות, לזוז ולבסוף ליפול. ישנם גורמים אשר עשויים לתרום להתפתחות מחלת חניכיים והם סגנון חיים, תזונה והרגלי עישון אשר משפיעים ישירות על בריאות הפה. תזונה דלה עלולה להחליש את המאמצים הטבעיים של הגוף להילחם בזיהומים. 

המתח עשוי גם הוא להשפיע על היכולת של הגוף להגן מפני המחלה. גם המצב הבריאותי ״תורם״ להתפתחות המחלה, מחלות המשיקות למערכת החיסונית של הגוף עלולות להחמיר יחד עם מצב החניכיים. שינויים הורמונליים במהלך ההיריון מגבירים סיכון של דימום ברקמות מסוימות בגוף כולל החניכיים. 


 ![{{ page.title }}](/images/articles/dental-treatment.jpg)  

- - - - - -

###  כיצד ניתן למנוע מחלת חניכיים?

כדי לשמור על בריאות השיניים למשך כל החיים, צריך להסיר את הפלאק הבקטריאלי מהשיניים באמצעות צחצוח יומי וקפדני עם עזרה של חוט דנטאלי או חוט משי. הביקורים התקופתיים אצל רופא שיניים חשובים. הניקיון היומי יפחית את הופעת האבנית אך למעשה לא ניתן למנוע אותה לחלוטין. אי לכך חייבים לבצע גם ניקיון מקצועי על ידי רופא שיניים אשר יסיר את האבנית שהתקשתה במקומות בהן הצחצוח לא יכל למנוע את התהוותה.
- - - - - -

###  טיפול ראשוני במחלת חניכיים

בשלבים הראשונים של המחלה, הטיפול בדרך כלל מתחיל בגירוד, קיורטאג׳ והחלקת השורש. הדבר כולל הסרה של הפלאק והאבנית מהכיסים מסביב לשיניים, מירוק והחלקה של השורש. באופן טבעי הטיפול מאפשר לחניכיים שיצמדו מחדש לשן ושיתדפקו דיין לדפנות השן כך שיעלימו את הכיסים. המקרים היותר חמורים עשויים להיות מטופלים בצורה כירורגית, המטרות העיקריות של תהליכים אלו הן להסיר אבנית וכיסי חניכיים עמוקים מסביב לשניים, להפחית את הכיסים, להחליק ולמרק את משטחי שורש השן ולהעניק צורה מתאימה לחניכיים כדי להקל על הניקיון. במקרים חמורים עוד יותר כאשר ישנן שיניים מתנדנדות, הרופא יצטרך לטפל גם במנשך והטיפולים הנוספים יכולים להיות גם תיאומי מנשך, יישור שיניים או הנחת שתלים לשיניים מלאכותיות. 
- - - - - -

###  הקצעת שורשים וטיפול אנטיביוטי נגד מחלת חניכיים

החניכיים צריכות להתאים לכל שן ולעטוף אותה בנוחות מרבית, אך כאשר מחלת החניכיים הורסת את העצם והרקמות התומכות את החניכיים מופשלות כלפי חוץ, הבקטריה יוצרת כיסים מסביב לשיניים שמעמיקים יותר ונהיים מודלקים ומובילים להמשכיות של אבדן רקמות ועצם. ניתן לטפל במחלות חניכיים בהצלחה בשיטות שאינן כירורגיות. כל מי שאובחן כסובל מכיסים בעומק של עד 5 מ״מ יכול להתאים להקצעת שורשים, לפעמים יחד עם טיפול אנטיביוטי ועם טיפול נאות בבית. 

[גירוד חניכיים](/גרידת-חניכיים) מסיר את האבנית והבקטריה ממשטחי השן ומתחת לחניכיים, מבצעים את הטיפול עם מכשירים ידניים או מתקן אולטרה סאונד שבו מחליקים את משטחי שורש השן ומונעים הצטברות נוספת של אבנית, בנוסף, הטיפול מלווה באנטיביוטיקה לשליטה על הזיהום הבקטריאלי. החידושים האחרונים בטיפול אנטיביוטי מפחיתים את השימוש בתרופות מערכתיות ומונעים תופעות לוואי. יהיו רופאים שימליצו על אנטיביוטיקה במי שטיפה ואחרים ימליצו על אנטיביוטיקה ג׳ל לטיפול מקומי בין השיניים והחניכיים לאחר ניקיון עמוק.
- - - - - -

###  טיפול כירורגי במחלת חניכיים מתקדמת

כאשר המחלה במצב מתקדם יותר ועומק הכיסים בין החניכיים והשיניים הוא יותר מאשר 5 מ״מ ורקמות החניכיים אינן מגיבות לטיפולים שאינם כירורגיים יתכנו האפשריות הכירורגיות הבאות:
ניתוח חניכיים להצרת כיסים - זהו תהליך בו המומחה לחניכיים מפשיל את החניכיים ע״י ביצוע חתך דק החושף את שורש השן כדי שיוכל לטפל בו בצורה יעילה יותר. בגלל שמחלת חניכיים גורמת גם לאבדן עצם, העצם מתחת תעבור עיצוב מחדש לפני שהחניכיים המופשלות יחזרו ויתפרו למקומן. הניתוח אורך בין שעה לשלוש שעות ומבוצע תחת הרדמה מקומית.

**השתלת רקמות רכות** - כאשר מאבדים רקמות חניכיים, קו החניכיים נסוג וגורם לשיניים להיראות ארוכות יותר מהרגיל. [החלפת הרקמות שניזוקו](/השתלת-חניכיים) מתבצעת לרוב על ידי הסרת חלק קטן מרקמת החך והצמדתו למקום הנגוע. מטרות ההליך הן למנוע נסיגה נוספת של חניכיים, לכסות שורשים ולהגן עליהם מפני ריקבון ורגישות לשינויי טמפרטורה ושיקום המראה האסתטי של החניכיים. 

**השתלת עצם** - תהליך זה מבוצע כאשר המחלה הרסה את העצם מסביב לשורשי השיניים. ההשתלה יכולה להיות מהרכב של חלקים קטנים מעצם של המטופל (עצם עצמית) או מעצם סינתטית. ההשתלה לא עוזרת רק במניעת תזוזת השן על ידי החזקת השן במקומה, השתלת העצם משמשת גם כמצע לגידול של עצם טבעית.

**גידול רקמות מונחה** - גידול רקמות מונחה מאפשר לעצם שנהרסה על ידי הבקטריה לצמוח מחדש. ישנן שתי טכניקות לגידול רקמות: האחת היא ע״י הנחת חתיכה מיוחדת שעשויה מחומר בעל תאימות ביולוגית בין העצם הקיימת לבין השן, החומר מונע מרקמות לא רצויות להיכנס לאזור המתרפא ומאפשר לעצם לצמוח במקומן. טכניקה אחרת כוללת הנחה של ג׳ל במקום השורש החולה אשר מכיל פרוטאין שנמצא באמייל השן. בצורה זו יוצרים ״הונאה״ כאשר גורמים לגוף לחשוב שנוצרה שן חדשה ובכך מגרים ייצור של עצם בריאה ורקמות.