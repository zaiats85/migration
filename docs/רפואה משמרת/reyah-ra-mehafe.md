---
published: true

permalink: ריח-רע-מהפה

layout: info
main_category: dental-treatment

main_title: ריח רע מהפה - כל הגורמים כל הפתרונות!
title: ריח רע מהפה

meta_tags:
    keywords:
        - ריח רע מהפה
    description: ריח רע מהפה - המדריך המלא למניעת ריח רע מהפה, מומחים מומלצים, מחירונים עדכניים וגם אפשרות לערוך השוואת מחירים בחינם ע״י מיטב רופאי השיניים בישראל.

related_content:
    next: רופא-שיניים
    n_name: טיפים למציאת רופא
    prev: עששת
    p_name: טיפול בעששת

stop_block: 
    title: שימו לב
    text: ריח רע מהפה (הליטוזיס) היא תופעה שכיחה שמקורה בדרך כלל בפעילות חיידקית בחלל הפה שלעיתים, מקורה אינו ברור. ישנם הסובלים מבאשת (כ - 25% מהאוכלוסיה) כל הזמן.  ההגדרה של באשת כרונית היא כשלא ניתן לסלקה בשיטות הרגילות כמו טיפול שיננית וצחצוח שיניים. התייעצו עם המומחים שלנו ומנעו את מקור הריח.
    
about:
    title: ריח רע בפה
    text: 
    - משך ההליך- בהתאם למקור הבעיה
    - מספר טיפולים- משתנה בהתאם למטופל
    - זמן החלמה- אין
    - תוצאות- מלחמה יומיומית!
    - 
    - כל מי שסובל מריח רע בפה חייב לקרוא את המאמר הבא!

form:
  procedure: טיפולי שיניים
  title: 

  
sitemap: 
  date: 08 October 2017
  priority: 0.5
  changefreq: Monthly
---
ריח רע מהפה יכול לנבוע ממספר מקורות בהם חלל הפה, הלשון, הלוע והשקדים, חללי האף והסינוסים, קיבה, מבעיות רפואיות כלליות וממתח נפשי. במאמר זה נתייחס לכל אחד ואחד מהגורמים להופעת ריח רע מהפה והפתרון הנלווה לתופעה אותו יש ליישם וזאת בהתאם למקור הריח, לעיתים הפתרון יבוא על מקומו ע״י טיפול אצל רופא שיניים, ולעיתים טיפול מניעה ביתי ועצמי יפתור אותנו מהריח.

לפניכם סקירת טכניקות באמצעותן מגלים ריח רע וטעם רע בפה גם ע״י בדיקה עצמית, מספר ״שיטות סבתא״ למניעת הרחי ולבסוף סיכומים והמלצות שכל אחד חשוב שיסגל לעצמו.

 {% include stop-block-xs.html %}  

- - - - - -

###  טעם רע בפה

לפני דיון בבעיית הריח יש צורך להקדים ולציין כי לא בכל מקרה של טעם רע בפה, קיים גם ריח רע. אנשים ה״חשים״ בעצמם כי יש להם ריח רע מהפה, משום שהם חשים בטעם רע בפה, מוטב להם שיבדקו שוב את תגובת הסביבה, האם מישהו באמת חש בריח רע מהפה, או שרק נדמה להם.

ישנן הרבה סיבות לטעם רע בפה החל מתרופות, עבור דרך יובש וכלה במצבי מתח וחרדה ושינויים במצב ההורמונאלי. חשוב להדגיש כי באחוז גבוה מאד של הפונים למרפאות לטיפול בהליטוזיס, אין הרופאים הבודקים, מצליחים לאבחן בעיה של ריח רע מהפה ואין כל עדות לריח גם בבדיקות המעבדה. תופעת ה״הליטופוביה״ - החשש מריח רע בפה, כנראה, נפוצה לא פחות ואולי יותר מתופעת ריח רע מהפה עצמו.
- - - - - -

### בדיקה עצמית לריח רע מהפה

חוש הריח מאפשר אדפטציה (התאמה) מהירה לסביבה. כאשר אנו נכנסים לחדר אנו חשים בריח, אם קיים בו. זמן קצר לאחר מכן, אנו ״מתרגלים״ לריח ואיננו חשים בו יותר. עקב הקשר בין חללי הפה והאף, יכול חוש הריח ״להתרגל״ למצב שבפה ולכן מקובל להניח כי אדם אינו יכול לחוש בעצמו אם יש לו ריח רע מהפה. ישנם מספר שיטות בדיקה עצמיות שמנסות להתגבר על בעיה זו, אולם הן אינן יעילות מספיק.

 {% include stop-block.html %}  

- - - - - -

###  ריח רע מהפה הנובע מבעיות בשפתיים

לחלק מהאנשים יש שפה עליונה ״קצרה״. ניתן לזהות אנשים אלה שבזמן חיוך כל השיניים העליונות וגם חלק מהחניכיים נחשפים. אנשים אלו חייבים להפעיל כל הזמן את השריר הסוגר את הפה, כדי לא להיות עם פה פתוח. בלילה, כאשר מתח (טונוס) השרירים יורד, או כאשר האדם מרוכז כגון: קריאה או צפייה בטלוויזיה, הפה נותר פתוח, הנשימה מתבצעת דרך הפה, ויש התייבשות של חלל הפה. יובש מוביל לריח רע מהפה.

במקרים אלו, אין, בדרך כלל צורך בכל טיפול מיוחד. הטיפול הינו צחצוח השיניים ושטיפת חלל הפה. במשך שעות העבודה, ניתן ללגום מעט מים מפעם לפעם, להרטבת ריריות הפה.
- - - - - -

###  ריח רע מהפה עקב בעיות בחלל הפה

אין צורך לציין כי היגיינה לקויה, מוקדי עששת (חורים) בשיניים ודלקת חניכיים, עלולים לגרום לריח רע מהפה. הטיפול במקרים כאלה הוא ברור וקל. לרוץ לרופא השיניים זה כבר ידאג לסילוק האבנית, לניקוי השיניים, לטיפול ב[דלקת חניכיים](/דלקת-חניכיים), להדרכה בהיגיינה ויבצע את הטיפולים הדרושים. גם שיניים תותבות עלולות להיות מקור לריח רע כתוצאה מהיגיינה לקויה . גם כאן רופא שיניים הוא הפתרון. יש תועלת מרובה גם בחומרי שטיפה לחלל הפה. חשוב להדגיש כי חומרי השטיפה אינם באים במקום צחצוח השיניים אלא בתוספת להם.
- - - - - -

###  בעיות בבלוטות הרוק

ירידה בהפרשת הרוק גורמת להתייבשות ריריות הפה ולעליה בכמות החיידקים היוצרים ריח רע מהפה. ירידה זו נובעת בחלק גדול מהמקרים מירידה טבעית, עם הגיל, בפעילות בלוטות הרוק. היובש מלווה לעיתים בתחושת ״שריפה״ בפה ובחוסר יכולת לחוש בטעם המזון. לעיתים היובש הוא חלק מסינדרום כולל של מחלה אוטואימונית, או מחלות סיסטמיות (כלליות) שונות. בעיות מסוג זה נפוצות יותר בנשים מאשר בגברים. יובש בחלל הפה נפוץ לאחר טיפול כימותרפי או הקרנות לאזור הראש והצוואר.

ישנם אמצעים שונים להגברת פעילות הבלוטות. אמצעים תרופתיים, רוק מלאכותי, סוכריות חמוצות או מסטיק. יובש זמני בחלל הפה יכול להיווצר גם במקצועות הדורשים דיבור ממושך, כמו הוראה. במרבית המקרים אלו בעיות שקלות לפתרון.
- - - - - -

### מבנה לשון שגורם לריח רע בפה

מבנה גב (החלק העליון) הלשון הוא מחוספס ומחורץ ולעיתים בעל ״סיבים״ ארוכים מהרגיל. לעיתים קרובות יש הצטברות של שאריות מזון על גב הלשון. מומלץ, בכל הברשת שיניים, להבריש גם את גב הלשון עם מברשת שיניים. לעיתים יש הצטברות של פטרייה בחלל הפה ועל הלשון. 

תופעה זו יכולה להיגרם מירידה בתנגודת הכללית של הגוף או כתוצאה מנטילה ממושכת של תרופה אנטיביוטית. גם במקרה זה הברשת גב הלשון עשויה לסייע בחלק מהמקרים. במקרים אחרים יש צורך בטיפול תרופתי כנגד הפטרייה.
- - - - - -

###  ריח רע מהפה הנובע מהסינוסים

החללים בעצמות הפנים מהווים לעיתים מוקד לדלקת הידועה כ״סינוסיטיס״. זהו מצב חריף, כואב, המצריך טיפול מיידי. רבים הם המקרים של סינוסיטיס כרוני, כלומר של דלקת הקיימת זמן רב והמתרפא אינו מודע ואינו חש בה. הסימן היחידי הוא ריח חריף מאד מהאף ומהפה הנובע מטפטוף של נוזל מודלק לחלל הלוע האחורי. לאחר בדיקה וצילום אבחנתי, קל יחסית לטפל במקור זה לריח.
- - - - - -

###  ריח רע מהפה המגיע מחללי האף

חללי אף הסתומים כרונית, כתוצאה ממבנה גרמי בלתי סימטרי או כתוצאה מנזלת אלרגית, עלולים להוות מקור לריח רע, בין ישירות ובין כתוצאה מנשימת פה הגורמת לייבוש ריריות הפה. מגוון הטיפולים נרחב. החל מטיפות אף או טיפול תרופתי לאלרגיה וכלה בניתוח אף לתיקון העיוות במחיצות האף.
- - - - - -

###  ריח רע מהפה המגיח מהלוע ומהשקדים

מבנה מחורץ של השקדים, או קפלים בלוע, עלולים לגרום להצטברות של שאריות מזון עליהם. גרגור של נוזלים מתאימים, עשוי לפתור הבעיה. במקרים קיצוניים מאד תתכן אף המלצה לשקול הוצאת השקדים.
- - - - - -

### בעיות קיבה הגורמות לצחנה מהפה

חלק מהריחות הנובעים מהקיבה הינם ״נורמאליים״ לחלוטין. ברור כי מאכלים שונים עלולים לגרום לריחות שונים. לדוגמא: אין ספק כי אכילת שום או בצל, עלולה לגרום לריח רע מהפה. אולם במקרים מסוימים יש ריחות חזקים העולים מהקיבה.

קיימת תופעה מוכרת למדי של עלית מיצי קיבה לכוון חלל הפה. התופעה הנקראת ״רפלוקס״, גורמת לטעם רע בפה וגם לעלית הריחות מהקיבה לחלל הפה. אצל חלק מהאנשים קיים בקיבה חיידק הנקרא הליקובקטר. חיידק זה אחראי, כנראה, לחלק מבעיות האולקוס והוא גם גורם, לעיתים, לריח רע מאד מחלל הפה. כלומר, יש טעם לעיתים, במקרים שיש ממצאים מתאימים, לבצע בדיקה לנוכחות חיידק זה ולטפל טיפול אנטיביוטי מתאים.
- - - - - -

###  ריח רע מהפה כתוצאה ממתח נפשי

הפחד יכול להוביל לתופעה של התייבשות חלל הפה ולריח רע. הבעיה, כמובן, אינה רק של פחד חד פעמי, אלא במיוחד של מצבי חרדה, מתח ודיכאון מתמשכים. גם התרופות הניתנות לחלק ממצבים אלו, עלולות לגרום בעצמן לירידה בקצב הפרשת הרוק. במרפאות המטפלות בריח רע מהפה יש שאיפה שימצא בצוות המטפל גם מי שעיסוקו בטיפול במצבי מתח חרדה ודיכאון.
- - - - - -

###  המלצות וסיכומים

בעיית ריח רע מהפה המטרידה אנשים רבים, נובעת ממקורות שונים. הצורך לבדיקת מקור הריח הרי נובע לא רק מחוסר הנוחות שהריח גורם, אלא גם מהחשש שהריח הינו סימן לבעיה קשה יותר, מחלה או אף גידול ממאיר. המעקב, האבחון והטיפול מצריכים או התרוצצות בין רופאי שיניים רבים רבים, או פניה למרפאה המתמחה בנושא.

היתרון במרפאות מתמחות הינו ריכוז המומחים וציוד המעבדה והאפשרות לבצע בדיקות כגון בדיקת הרכב הגזים הנפלטים מחלל הפה או מחלל האף. בדיקת ריכוז הפטריות ברוק, או בדיקת הרוק לאיתור נוגדנים למחלות אוטואימוניות. כיום אפשר לפתור בעיות קשות ורבות באמצעים פשוטים יחסית אולם חשוב מאוד לאתר את המקור לריח רע מהפה.