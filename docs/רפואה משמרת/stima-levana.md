---
published: true
permalink: סתימה-לבנה
layout: info
main_category: dental-treatment
main_title: סתימה לבנה בשיניים
title: סתימה לבנה

meta_tags:
    keywords:
        - סתימה לבנה, סתימות לבנות
    description: סתימה לבנה בשיניים - הכל על סתימות לבנות, מתי משתמשים? מתי מומלץ להחליף את האמלגם? רופאי שיניים מומלצים, מחירוני טיפולים עדכניים וגם השוואת מחירים בין מיטב מרפאות השיניים בישראל

related_content:
    next: סדק-בשן
    n_name: סדק בשן
    prev: ציפוי-שיניים-קומפוזיט
    p_name: ציפוי קומפוזיט

stop_block: 
    title: ההמלצה שלנו
    text: בגלל שסתימה לבנה יכולה להיות מעורבבת ומורכבת, רק רופא שיניים מיומן יוכל להתאים את הגוון המדויק של הסתימה לצבע השן של המטופל כך שלא ניתן יהיה ״לגלות את הסתימה״, התייעצו עם הרופאים שלנו, שיודעים לעשות את העבודה כמו שצריך!
    
about:
    title: סתימה לבנה
    text: 
    - משך ההליך- מספר דקות
    - מספר טיפולים- לרוב אחד
    - רגישות- קלה וחולפת תוך שעות
    - תוצאות- לפרקי זמן ארוכים
    - 
    - סובלים מעששת בשן ומעוניינים בטיפול אסתטי ונקי? סתימה לבנה היא בשבילכם!
    

form:
  procedure: טיפולי שיניים
  title: השוו מחירים לסתימה לבנה

  
sitemap: 
  date: 08 October 2017
  priority: 0.5
  changefreq: Monthly

---
הסתימות הלבנות התפתחו לאורך עשרות השנים והן מוצגות בצורות מגוונות בכדי לספק את הדרישות השונות של צורות המילוי. אמלגם הוא חומר מילוי שנמצא בשימוש מזה 150 שנים, מגרעותיו השונות בהן אסתטיקה ירודה ותכולת הכספית הרעילה שבתוכו גרמו לרופאים לחפש ולמצוא צורה אחרת של מילוי - סתימה לבנה. בסתימה לבנה משתמשים כבר יותר מ- 20 שנה.

המילוי הלבן מורכב ממרכיבים שונים והוא כולל פולימר אורגני בשם מטקריליט של ביספנול אגליסידיל (Bis-Gma) וחלקים לא אורגניים כמו קוורץ, זכוכית בורוסיליקט של לִיתְיוּם וסיליקט אלומיניום. החומר כפי שמעיד עליו שמו הוא לבן במבט וניתן להדבקה בצורה טובה ביותר לשן כאשר מדביקים אותו נכון. כדי לעמוד על טיבה של הסתימה הלבנה צריך להשוות אותה לסוגי מילוי אחרים כמו אמלגם, זהב, פורצלן וכד' תוך הצגת יתרונות וחסרונות בעיקר מול האמלגם שהיה המילוי הנפוץ ביותר עד להופעת המילוי הלבן.

 {% include stop-block-xs.html %}  

- - - - - -

### השימוש בסתימה לבנה בשיניים

סתימה לבנה היא חומר שיקומי שתפקידה להשיב תפקוד, שלמות ומורפולוגיה למבנה חסר של שן. מבנה שן חסר מופיע בגלל חורים, טראומה חיצונית או אפילו בצורה יזומה על ידי רופא שיניים כאשר הוא רוצה להכין את השן לסתימה.

ההתפתחות וההתחדשות בתחום הייתה ועודנה למצוא צבע המחקה את השן הטבעית באופן מושלם או צבע לבן בגוונים שונים המאפשר אסתטיקה ברמה גבוה לעומת הסתימות המסורתיות המתכתיות. בגלל שסתימה לבנה יכולה להיות מעורבבת ומורכבת, רופא מיומן יכול להתאים את הגוון המדויק של הצבע לשן של המטופל כך שלא ניתן יהיה ״לגלות את הסתימה״. סתימות אלו הן ללא מתכת וכאמור הן מורכבות מחומרים שונים.

 {% include stop-block.html %}  

- - - - - -

###  הכנת השן וביצוע סתימה לבנה
מומלץ לנקות את משטחי השיניים שבהם רוצים לבצע את הטיפול ולהסיר פלאק במידת הצורך. את הצבע צריך לבחור מבין מספר גוונים כאשר השיניים לחות ובהתאם להוראות היצרן. יש להפריד את השיניים ע״י הנחת גומי מסביב לשן כדי שהעבודה תיעשה בהיקף השן ללא לחות או רטיבות, הלחות כידוע היא האויב הגדול ביותר של חומרי ההדבקה והקומפוזיט. הגומי ישמש גם כדי למרכז את אזור הטיפול. סתימה לבנה צריכה לשקם חלק מהשן החסרה כתוצאה מעששת, סחף או טראומה. לכן גם חשוב להסיר את רקמות השן שניזוקו או שאינן יציבות. 

אם יש לכם סתימה קודמת צריך להסירה לחלוטין על מנת שיישאר המבנה הטבעי. את חומרי המילוי דוחסים בתהליך המכונה פולימריזציה (דחיסת מולקולות ״קטנות״ לשרשרות ארוכות שהופכות לפולימר). ככול שמבנה השן שלם יותר (שטח קירות השן בחיבור), ויותר קומפוזיט נמצא איתו במגע, השן תהיה חזקה ויציבה יותר. מדביקים את הדבק לפי הוראות היצרן ומסיימים את התהליך עם מילוי שכבות קומפוזיט תוך עיצוב הקווים כנגד המרקם הנגדי. משתמשים במנורה כדי להקשות את הסתימה, מוציאים את הגומי המבודד ומסתתים וממרקים את השן עד שזו משתלבת היטב בפה ולנוחיות המטופל.


 ![{{ page.title }}](/images/articles/dental-treatment.jpg)  

- - - - - -

###  מדוע סתימה לבנה?
סתימות לבנות בצבע השן נעשות בטיפול אחד, התהליך דומה לביצוע סתימת אמלגם פרט להקרנת אלומת אור חזקה שמקשה ומדביקה את הקומפוזיט לשן. רוב המטופלים בוחרים בסתימה לבנה שהיא כאמור אסתטית הרבה יותר.

מילוי מתכתי אינו נדבק למבנה השן אלא רק מונח בתוכה ומספק לה הגנה, אולם, במשך הזמן, השוליים נפתחים וגורמים לבקטריה לגלוש פנימה, גלישת הבקטריה גורמת להיווצרות של חור חדש מה שהוביל את החוקרים לגלות דרכים חדשות להדבקה חזקה של הסתימה לשן תוך כדי איטום טוב יותר לדופן השן לצד שיפורים אסתטיים למראה טבעי. סתימות לבנות מחזיקות מעמד בין 7 עד ל- 10 שנים, אולם מומלץ להגיע לבדיקות תקופתיות ולבחון את מצבן. 
- - - - - -

###  רגישות לאחר סתימה לבנה

סתימה לבנה עלולה לגרום לרגישות גם לאחר גמר הטיפול, מדובר ברגישות זמנית וטבעית שמתפוגגת לבד ובדרך כלל תוך מספר ימים בודדים. אחד מחומרי הסתימה המקובלים ביותר הוא הקומפוזיט, הקומפוזיט מוכנס לשן, מודבק ומוקשה ע״י מערכת הפולטת אור הלוגן.

ישנן שתי סיבות שעשויות לגרום לרגישות יתר, המכניזם של הפוטו-פולימריזציה שגורם לכיווץ נפח החומר ויוצר סטייה בדפנות השן או עקב לחץ שמועבר דרך קירות השן לעצב וגורם להיפר-רגישות. גורם נוסף שעשוי לגרום לרגישות מתרחש כאשר מסירים סתימת אמלגם מכסף המוחלפת בקומפוזיט, הרגישות מופיעה בגלל השוני הביו-מכני של החומרים.
- - - - - -

### יתרונות וחסרונות

אחד היתרונות הבולטים של הסתימה הלבנה הוא צבעה הלבן, כלומר, המילוי יהפוך לבלתי נראה כאשר מניחים אותו בתוך חלל השן (צבע הסתימה יתמזג לתוך צבע מבנה השן). בנוסף, צבעה הלבן ישמר כל זמן שהסתימה נמצאת על השן ולא ידהה, בניגוד לאמלגם שלו נטייה גבוהה לדהיית צבע ולמראה אסתטי לא מלבב. בנוסף, סתימה לבנה מחזקת את השן וכן ניתן להתאים את המילוי מבלי להוציא או לחורר אזור גדול יחסית של רקמות ממבנה השיניים שעלול להוביל לשבר או לשבבים בשן. פרט ליתרונות שהוזכרו, אפשר לעבד את משטח המילוי מיד לאחר שהוכנסה לתוך השן סתימה, בגלל שמרכיביה מתקשים כתגובה לאלומת האור המכוונת אליה במשך התהליך. 

לצד היתרונות הרבים ניתן למנות חסרון בולט המודגם בחוזק חומרים בעייתי. בהשוואה לאמלגם, סתימה לבנה נחשבת ״לחלשה״, למרות שמדענים מפתחים חומרים שונים שמעלים את חוזק הסתימה הלבנה בהדרגתיות כך שחוזקה לא יהווה כנראה בעיה בעתיד. מחירה של סתימה לבנה יקר יותר מסתימת כסף ראשית בגלל החומר בו משתמשים וגם מפני שהיא מצריכה זמן הכנה וטיפול ממושך יותר. חסרון נוסף הוא כאשר לא משתמשים בכמות הנכונה של המילוי הלבן לסתימה ייחודית, אפשר לפגוע בקצות העצבים דבר שיגרום להגברת הרגישות בשיניים הסמוכות. 