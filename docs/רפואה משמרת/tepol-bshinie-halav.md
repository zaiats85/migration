---
permalink: טיפול-בשיני-חלב

layout: info
main_category: dental-treatment
published: true

main_title: טיפול בשיני חלב - פורטל שיניים!
title: טיפול בשיני חלב
meta_tags:
    keywords:
        - טיפול בשיני חלב
    description: טיפול בשיני חלב - קראו על עששת וטיפול בעששת הפוגעת בשיני חלב, ניתוחים בשיני חלב, טיפול בשברים, טיפולי שורש בשיניים חלביות וכדומה. עוד בפורטל מחירון טיפולי שיניים עדכני ורופאי שיניים מומלצים.

related_content:
    next: פדודונטיה
    n_name: פדודונטיה
    prev: שיני-חלב
    p_name: שיני חלב

stop_block: 
    title: חשוב שתדעו
    text:  מומלץ לבקר אצל פדודונט שהוא רופא שיניים לילדים כאשר לתינוק מלאה שנה, בגיל הזה תקבלו הדרכה ראשונית וחשובה מהרופא וגם תוכלו למנוע מבעוד מועד מצבים לא רצויים שעשויים להופיע בעתיד כגון בעיות סגר וכדומה        


about:
    title: שיני חלב
    text: 
    - בקיעת החותכות האמצעיות- עד 9 חודשים
    - בקיעת החותכות הצדדיות- עד שנה
    - בקיעת הניבים- עד 20 חודשים
    - בקיעת הטוחנות- תוך 30 חודשים
    - 
    - שיני חלב הן שיניים שצומחות ונותרות למשך מספר שנים עד שהן נושרות ומותירות מקום לשיניים הקבועות והן מונות כעשרים שיניים.

form:
  procedure: טיפולי שיניים
  title: הרשמו עכשיו לבדיקת שיניים

  
sitemap: 
  date: 08 October 2017
  priority: 0.5
  changefreq: Monthly
---

שיני החלב הן השיניים הראשונות שמופיעות בפה של התינוק לאחר כשישה חודשים לערך ומסיימות את כל תהליך הבקיעה לאחר כשנתיים וחצי. שיניים אלו חייבות למלא תפקידים כמו לעיסה, פונטיקה, והן מדריכות ומובילות את התפתחות הלסת. התפקיד של שיני החלב הוא גם לשמור מרווחים עבור השיניים הקבועות ומכאן נגזרת חשיבות הטיפול בשיני החלב המבטיחה את טובת מערכת השיניים הקבועה שתבוא בעתיד. 

הפדודונט (רופא שיניים לילדים) יבצע כבר בגיל צעיר בדיקה לגילוי של אנומליות שיניים ולסת ולאחר מכן ובמידת הצורך טיפולים מונעים ושיקומיים. לרופא יש את כל הכלים והכריזמה לטיפול בילד והוא מרכז את תשומת הלב בשימור שיני החלב כדי למנוע התדרדרות כתוצאה מפגיעה או מעקירה של שן כדי שאלו לא ישליכו על התפתחותן של השיניים הקבועות שבאות בעקבותיהן. 

יהיו מקרים שייווצרו בעיות שידרשו טיפול מוקדם ומונע, כמו בעיות אורתודונטיות (מנשך לקוי), בעיות עקב מציצת אצבע, בקיעה אֶקְטוֹפִּית (מחוץ למקום) או לקויה של הטוחנות הראשונות, צפיפות שיניים חמורה ואבדן מוקדם של שיני החלב...   

 {% include stop-block-xs.html %}  

- - - - - -

###  טראומה בשיני חלב

הטראומות הן הפגיעות השכיחות ביותר אצל ילדים מגיל שנה עד 3 שנים, שזה הגיל בו הילדים לומדים ללכת ובגיל 7 עד 11 שנים שזה גיל בו הם כבר למדו רכיבה על אופניים כאשר הטראומה נגרמת לרוב בגלל תאונות הקשורות לנושאים אלו. בשיני החלב המכה יוצרת תנועה בשן, שבר או נפילה מלאה. בשיניים הקבועות נוצרים בדרך כלל שברים שיש לטפל בהם מידית על ידי שיקום מבחינה אסתטית ורפואית וכדי למנוע את עקירת השן, בהמשך תוכלו לקרוא מה חשוב לעשות מיד ואיך מטפלים בזה.
- - - - - -

###  עששת בשיני חלב

יתכן כי הגורם החשוב ביותר בהשגחה על שן נשירה הוא הקשר הצר שקיים בין עששת בשיני חלב לזו של השיניים הקבועות. כלומר, ילד עם עששת בשיני חלב, קרוב לוודאי שיהיה גם ילד עם עששת בשיניים הקבועות ולאחר מכן בוגר שעבר טיפולי שיניים רבים שכוללים השלכות כלכליות, פיזיות, פסיכולוגיות וריגשיות הכרוכות בכך. 

עששת בשיני חלב מתקדמת במהירות רבה בגלל שהאמייל בשיניים אלו הוא דק יותר מאלו הקבועות והעצב נמצא קרוב יותר למשטח השן. השלב הראשון של [תחילת העששת](/עששת) הוא הופעה של כתמים לבנים באמייל של השיניים הקדמיות העליונות בדרך כלל באזור שמשיק לחניכיים. הריקבון אצל ילדים מתקדם במהירות עד שנוצר חור בשן הגורם לכאבים, קשיי אכילה, זיהומים בפה, צלוליטיס בפנים, ביקורי רופא תכופים ועוד.

 {% include stop-block.html %}  

- - - - - -

###  טיפול עששת בשיני חלב

למעשה קיימים טיפולים כנגד עששת בשיניים האחוריות של הילדים אשר מתחילים בסתימות אמלגם (מכונה גם סתימת כסף וסתימה שחורה), קומפוזיט או כתרים מפלדה שמודבקים על השן. הסילוק של חלק השן הרקוב הוא מטרת הטיפול בסתימה ורק כך אפשר יהיה לשמור על השן בפה, ברוב המקרים אפשר לסתום את החור של העששת עם חומר בצבע השן, אך לא תמיד אפשרי הדבר ומשתמשים גם בחומרים זמניים. במידה וההרס של השן הוא רב ויש לעוקרה, משתמשים לרוב ב"שומרי מרחק" לשיניים כדי לשמר את הרווח שנוצר לפני בקיעת השן הקבועה שמיועדת למקום זה, לשם כך מייצרים רצועה או כתר עם מרחק מתאים שתפקידו לאפשר את תחלופת השיניים בצורה נורמלית. 
- - - - - -

###  איטום שיניים בשן חלב

חריצים בשיניים וגומחות הם החללים הקטנים והשבילים הקיימים במשטחי הלעיסה של השיניים הטוחנות. במשך הצחצוח הוכח כי זיפי מברשת השיניים אינן מגיעות לכל החריצים בכדי לנקות את הפלאק הבקטרילי מעומקם של חריצים אלו. השימוש ב[איטום חריצים](/איטום-חריצים) וגומחות היא שיטה יעילה למניעת עששת אשר מבוסס על הנחה של חומרי איטום בחריצי השן למניעת הצטברות של שיירי מזון ופלאק בקטריאלי בחריצים וכך כמובן הוא מונע עששת.
- - - - - -

###  טיפול שורש בשן חלבית

אלו הם טיפולים המבוססים על הסרת העצב באופן כללי וטוטלי או חלקי והנחה של תרופה במקום לאחריה משקמים את השן. טיפול זה מתבצע כאשר העששת או הריקבון פגעו בשיניים הטוחנות או הקדמיות באופן חמור והגיעו לעצב של השן הנשירה, כאשר נמנעים מלבצע את הטיפול, עלול להיגרם כאב עז בשן עד לאבדן השן. מטרת טיפול השורש בשן חלבית היא לשמור על השן במקומה עד אשר היא תנשור מעצמה בצורה טבעית, שכן עקירת שן חלב בטרם עת עשויה לגרום למיקום רע של השיניים הקבועות. 
- - - - - -

###  ניתוחים בשיני חלב

שיני חלב ובמיוחד השיניים הטוחנות, אשר נמצאות במצב מתקדם של הרס ואין יותר אפשרות לשקמן או לבצע טיפול שורש, צריכות לעבור עקירה שמבוצעת באמצעות ניתוח פשוט. ישנם גם ילדים להם מספר שיניים גדול מהרגיל המקשות על התפתחותן וצמיחתן של השיניים באופן נורמלי. כמה מהן ניתן למצוא בפה ובמקרים אחרים הן מכונסות בתוך העצם, דינן  של שיניים עודפות הוא ברוב המקרים להיעקר. סוג אחר של ניתוח מיועד לחיתוך שארית הבשר של השפה או הלשון, הראשון מפריד בין השיניים הקדמיות בעיקר העליונות והשני מפריע או מונע הגהה נכונה.
- - - - - -

###  טיפולי אורתודונטיה בשיני חלב

בגיל 3, מערכת השיניים הנשירות של הילד מושלמת ולכן כבר בגיל זה צריך לאתר בעיות כגון אי סדרים ומיקום גרוע של שיניים ולסתות ולטפל בהן בזמן. במקרים רבים, מרכיבים מתקנים ליישור בין אם קבועים או כאלו שניתנים לשליפה כמו סמכים ממתכת או פלטה לשיניים אשר מתקנים את המצב ועוזרים למניעת החמרת הבעיה כבר בשלב מוקדם. 
- - - - - -

###  אורתופדיה

בגיל צעיר, להרבה ילדים יש מנהגים נלוזים כמו מציצת אצבע, דחיפת לשון בין השיניים וכד'. מנהגים אלו גורמים לכך שהלסת תהיה בולטת כלפי חוץ בצורה יוצאת דופן. הטיפול המתקן נעשה על ידי מתקנים שאינם מאפשרים לילד להמשיך עם מנהגים אלו שיש להם השלכות שליליות לגיל מאוחר יותר ושמשפעים לרעה על המראה, התפקוד והלעיסה. 
- - - - - -

###  טיפול בשיני חלב ע״י שומרי מרווח

לכל שן חלב יש גיל מוגדר שבו היא נחלשת מעצמה, נושרת ולבסוף מוחלפת על ידי שן קבועה שממשיכה את התפקוד שלה. כאשר שן חלבית נעקרת או נופלת מסיבה כלשהי בטרם עת, השיניים שנמצאות מאחור, מתחילות בנדידה לאזור המקום הריק שנוצר ומגשרות על הרווח שמיועד לשן המחליפה, ולכן הן נוטות להיות עקומות. במטרה לשמור על המרחק, מייצרים מתקן אשר תופס את המקום החופשי כדי לשמור ללא שינוי על המרווח ששמור לשן המחליפה.
- - - - - -

###  טיפול לשברים בשיני חלב

שברים בשיניים הקדמיות הזמניות הם די שכיחים והטיפול בהם דומה לטיפול בשיניים הקבועות, אך יש לו אפיונים משלו בגלל שכתרי שיני החלב הם קטנים יותר, מוך השן גדול יותר והפיזיולוגיה שלו הוא בעל מחזור חיים אחר. ההליך כולל צילום רנטגן שעוזר להעריך את המצב למתן הטיפול, החלקה של קצוות השן השבורה, שיקום עם יונימרים מזכוכית או קומפוזיט. יש להוציא מן הכלל שיניים עם שטפי דם בחניכיים, במצב מסוג זה לא ניתן לשקמן מיידית, הטיפול יהיה על ידי יישום של פלואוריד מקומי בצורת ג'ל לק או פוליש באזור השבר בשיניים עד לטיפול המשקם. 

הטיפול בשברים בשיני חלב שנוי מאוד במחלוקת (מתי לעוקרן ומתי לשקמן), רוב המומחים חושבים שצריך לעקור את השן ולהתקין שומר רווח אך להמשיך ולשמור על השן אצל ילד מתחת לגיל 3 שנים במידה ומתמלאים התנאים הבאים: אין חשיפה של מוך השן, השבר מתחת לחניכיים אינו יותר ממילימטר אחד וכאשר אין פגיעות או שברים נוספים באותה השן. 
- - - - - -

###  טיפול בשברים בשורש שן החלב

שברים בשורש שן חלב הם פחות נפוצים, אך הם מתרחשים בתדירות גדולה יותר בעיקר בשליש צוואר השן של שיני החלב החותכות בערך בגיל 3 עד 4 שנים. שיני החלב עם שבר בשורש ללא התנתקות ממקומן ועם תזוזה קלה יכולות לעבור טיפול משמר אך אין להרכיב עליהן קיבוע. כאשר הן אינן במקומן יש לעקרן מבלי לעקור את השורש שנשאר מאחור כדי למנוע טראומה בנבט של השיניים הקבועות. שורש השן ייספג בצורה  פיזיולוגית טבעית בגוף.
- - - - - -

###  מה עושים כאשר סופגים מכה בשן חלבית?

הטראומה בשיני חלב עלולה לגרום לעיוות צורה, הפרעות בבקיעת השיניים וכליאה של השיניים הקבועות, עקב תאונה הגורמת לטראומה מסוג זה יש לפנות בהקדם לפדודונט כדי שיטפל במפגע בצורה הנכונה מוקדם ככל האפשר. הטראומה במערכת שיניים חלבית לרוב מלווה בפציעות שפתיים וחניכיים מה שעלול להוביל לדימום רב. במקרים כאלו מומלץ להגיע למרפאת השיניים ללא כל דיחוי ובמקביל לשטוף את הפה עם מים ולהפעיל לחץ על הפצע עם גאזה סטרילית. 

כמו בכל טראומה בכל חלק אחר בגוף, גם טראומת שיניים מצריכה מנוחה למשך מספר שבועות. במהלך ההחלמה מומלצת תזונה רכה ויש להימנע משימוש במוצץ ובבקבוק אצל הילדים. לאחר ששן חלב ספגה מכה צריך לבצע בדיקת רנטגן תקופתית, היות ובהתחלה לא רואים דבר ולא קורה דבר, במשך הזמן ובחלוף החודשים יתכן כי יצוצו סיבוכים קודמים כמו נקרוזיס של שן החלב עצמה. חושדים בנקרוזיס כאשר מופיע אבסס (כיב) פיסטולה, שינויים בצבע של השן שהופכת שחורה ועוד. במידה ונתקלים באחד מהסימנים הללו יש לסור למרפאת השיניים בהקדם האפשרי.