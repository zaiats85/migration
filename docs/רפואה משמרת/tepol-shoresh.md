---
published: true
permalink: טיפול-שורש
layout: info
main_category: dental-treatment
main_title: טיפול שורש - כל המחירים כל המומחים!
title: טיפול שורש 

meta_tags:
    keywords:
        - טיפול שורש
    description: טיפול שורש - כל מה שרציתם לדעת על טיפול שורש, רופאים מומלצים, מחירון טיפולי שיניים וגם אפשרות לבצע השוואת מחירים בחינם ע״י מיטב רופאי השיניים בישראל.


related_content:
    next: טיפולי-שורש
    n_name: כל שלבי הטיפול
    prev: כתרים-לשיניים
    p_name: כתרים לשיניים

stop_block: 
    title: חשוב שתדעו
    text: כאשר מתהווה פגיעה שגורמת לזיהום או דלקת במוך השן כנראה שצריך לעבור טיפול שורש. מדובר בטיפול חשוב במיוחד המצריך ניקיון יסודי של הרקמה הדלקתית, ניקיון התעלה וסתימתה בחומר שימנע חדירת חיידקים. אם מפספסים בדרך הטיפול נכשל והשן קרוב לוודאי אבודה ולכן הבחירה ברופא שיניים מתאים היא קריטית.        


about:
    title: טיפול שורש
    text: 
    - משך ההליך- כחצי שעה עד שעה
    - מספר טיפולים- לרוב שניים
    - כמה עולה- 400 עד 1,000 ש״ח
    - זמן החלמה- קצר יחסית
    - 
    - טיפול שורש מתאים לאנשים הסובלים מדלקת במסב השן.

form:
  procedure: שיקום הפה
  title: השוו מחירים לטיפול שורש


card_pic: images/info/cards/shoresh.svg

  
sitemap: 
  date: 08 October 2017
  priority: 0.6
  changefreq: Monthly

---
אין ספק כי תרומתה הגדולה של רפואת השיניים לשפה העברית היא טיפול שורש (Root Canal). שם נרדף לטיפול יסודי, מעמיק וחסר פשרות. לצערנו תרומה זו אינה משפרת את תדמיתו של טיפול שורש, כטיפול כואב שעדיין מעביר חלחלה בגופם של מטופלים רבים. כולנו יודעים כי לכל ספינה או קרחון יש חלק גדול מוסתר מהעין, הנמצא מתחת לפני המים. 

גם לכל שן הנראית בפה יש המשך בתוך עצם הלסת: שורש או שורשים הנמצאים בתוך העצם שמעגנים את השן למקומה. בתוך החלק הנראה לעין של כל שן, הכותרת, ישנו חלל וממנו יוצאות תעלות אל תוך שורשי השן. בתוך החלל והתעלה/ות נמצאים כלי דם, כלי לימפה זעירים, רקמת חיבור, תאים יוצרי דנטין וכמובן עצבים המעבירים את תחושת הכאב. מכלול רקמה רכה זו נקרא: ״מוך השן״. לעיתים מכנים אותו בציבור ״העצב״ או ״תעלות השן״ או ״השורש״. 

כאשר מסיבה כלשהי נפגע מוך השן פגיעה שאינה ניתנת לריפוי, יש צורך להגיע אל תוך החלל שבכותרת השן, הנקרא: ״לשכת המוך״ משם אל התעלה או התעלות שבתוך השורש/ים, צריך לסלק את הרקמה הנגועה ואת כל הרקמות הרכות הנמצאות שם, לנקות ולנקז את התעלות ולמלא את חלל המוך בחומר שאינו מזיק ואינו מגרה את הרקמות הסמוכות. מכלול פעולות זה נקרא **טיפול שורש**. לעיתים הפגיעה ב- ״שורש״ הינה כה קשה עד שמתפתחת דלקת גם מעבר לשן עצמה, בתוך העצם הסובבת את השן, ובמקרה כזה מטרתו של טיפול שורש תהיה גם לרפא את הרקמות הסובבות את השן.

 {% include stop-block-xs.html %}  

- - - - - -

###  הגורמים לביצוע טיפול שורש

- עששת עמוקה שחדרה לתוך מוך השן או נמצאת קרוב מאד אליו.
- דלקת של מוך השן הגורמת לכאב חזק.
- שבר של השן שבה נחשף המוך או קרוב מאוד למוך.
- הכנה של השן לכתר או [גשר שיניים](/גשר-בשיניים) שחושף את מוך השן, וגורם לכאב שיניים שאינו חולף.
- סתימה עמוקה, קרובה למוך השן שהכאב ממנה חזק ואינו חולף בזמן סביר.
- סתימה ישנה עמוקה, שלמה, יציבה ואוטמת, שהחלה פתאום להציק והכאב בשן מתגבר.
- טראומה לשן כתוצאה ממכה או נשיכה חזקה של  עצם קשה.
- דלקת וכאבים במוך השן עקב חשיפת השורשים בגלל [נסיגת חניכיים](/נסיגת-חניכיים).
- נמק במוך השן שמתבטא בכאב שיניים חזק, נפיחות בלסת, בפנים, שן שחורה וספיגת עצם מעבר לשורש השן.
- חבלה בשן בין אם חיצונית ובין כתוצאה מבעיות סגר, עלולים להביא לנמק במוך השן. 
- תזוזת שן מהירה בטיפול אורתודונטי.
- כטיפול מקדים שמאפשר שחזור טוב ונכון בשן.
- בגלל פיחות הנגרם כתוצאה ממורסה (מוגלה בשן) שאף עלולה להגיעה לכדי [עקירה כירורגית](/עקירה-כירורגית).

 {% include stop-block.html %}  

- - - - - -

###  אבחון טיפול שורש

לעיתים לא ניתן לקבוע רק על סמך הצילום סיבה לביצוע טיפול שורש ורק המצב הקליני, כמו המצב הנגלה לעין הרופא, האינפורמציה שמספר המתרפא וסוג הכאב, מביאים להחלטה שיש לבצע טיפול שורש: כאב ״ספונטני״, שאינו נגרם ע״י גירוי חיצוני כמו אכילת קר או מתוק, כאב שיניים חזק שנגרם ע״י קור או חום ושאינו חולף מיידית, שן שרגישה מאוד לניקוש, כאב שיניים המקרין לכוון הרקה או האוזן, העין או אף ללסת השנייה, תחושה של ״דופק״ בשן, הרגשה שהשן ״גבוהה״ או ניידות של השן. כל אלו מספקים אינפורמציה המסייעת לרופא השיניים לאבחן מצב המחייב לבצע טיפול שורש, גם אם לא רואים פגיעה קלינית או רנטגנית במוך השן. ישנם מקרים בהם רופא השיניים אינו מתעתד לבצע טיפול שורש אלא סתימה או טיפול אחר, ורק במהלך הטיפול, ועל סמך סימנים קליניים, הוא מחליט בכל זאת לבצע טיפול בשורשי השן.


 ![{{ page.title }}](/images/articles/dental-treatment.jpg)  

- - - - - -

### כמה תעלות יש בכל שן?

יש שיניים עם תעלה אחת, עם שתי תעלות וגם יש לצערם של רופאי שיניים ומתרפאים, שיניים עם שלוש תעלות ויותר. ככל שיש יותר תעלות לנקות ולסתום הטיפול בשורש יהיה מסובך יותר, ממושך יותר וגם יקר יותר. בדרך כלל ידוע כמה תעלות יש בכל שן אולם לעיתים קיימת האפשרות לחריגה באנטומית השן, לרבות כזו שלא נצפתה קודם לכם בצילום השן. 

ישנם מצבים בהם רופא השיניים יגלה תעלה או תעלות נוספות רק במהלך הטיפול בשורש עצמו. יש תעלות ישרות ורחבות ואי לכך קלות לטיפול, ויש תעלות מכופפות וצרות שהטיפול בהן קשה מאוד ולעיתים אף בלתי אפשרי. שיניים עם אנטומיה חריגה מציבות בפני רופאי שיניים אתגר גדול. כדי להקשות עוד יותר על הרופא נמצא בדרך כלל תעלה אחת ישרה בשיניים הקדמיות, ואילו בטוחנות האחוריות, במקום שהגישה קשה ולא נוחה, נמצא בדרך כלל שלוש תעלות מכופפות ולעיתים יותר.
- - - - - -

### עד כמה הטיפול כואב?

טיפול שורש חדל מלהיות שם נרדף לכאב. ההפך הוא הנכון! הטיפול בשורש דווקא מפחית כאבים ולמרות הכל ובחלק מהמקרים לעיתים לאחר הטיפול בשורש יש כאבים. לרוב הכאב אינו קשה אולם הוא עלול להתחזק בעת נשיכה על השן או ניקוש עליה. הכאב חולף בדרך כלל תוך יום ורק לעיתים נדירות יש להוציא את המילוי מהתעלות. בכל אופן לא מומלץ בכל מקרה של כאב לרוץ מיד לרופא שיניים אחר. 
- - - - - -

### [כיצד מבוצע טיפול שורש?](/טיפולי-שורש)

אחד הטיפולים הנפוצים ושעלינו להימנע מהם ככל האפשר הוא טיפול שורש, כיצד מתבצע טיפול שורש? מאמר זה יפרט כיצד מתחילים בטיפול שורש החל בסילוק הרקמה, דרך ניקוי התעלות ועד לביצוע ״סתימת שורש״ כפי שהיא מכונה בידי רבים.

[לקריאת המאמר כיצד מבוצעים טיפולי שורש הלכה למעשה](/טיפולי-שורש)
- - - - - -

### [חידוש טיפול שורש](/חידוש-טיפול-שורש)

חידוש טיפול שורש הוא הליך המצריך טיפול חוזר לשן שעברה טיפול שורש ואשר לא נתן את התוצאה הרצויה. לפני שמחליטים על טיפול שורש חוזר יש להעריך תחילה באמצעות בדיקה קלינית וצילומי רנטגן האם השן מתאימה לחידוש או שמא היא זקוקה לניתוח המכונה [אפיסקטומי](/אפיסקטומי). אם יש תסמינים לזיהום או דלקת ו/או כאב קבוע ומתמשך בשן שעברה טיפול שורש צריך להעריך את הצורך בחידוש טיפול שורש, במידה ואין תסמינים צריך לעקוב אחר השן אחת לכמה חודשים. 

[קראו בהרחבה על חידוש טיפול שורש](/חידוש-טיפול-שורש)