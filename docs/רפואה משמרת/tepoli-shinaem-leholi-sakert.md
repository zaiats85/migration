---
published: true
permalink: טיפולי-שיניים-לחולי-סוכרת
layout: info
main_category: dental-treatment
main_title: טיפולי שיניים לחולי סוכרת
title: טיפולי שיניים לחולי סוכרת

meta_tags:
    keywords:
        - טיפולי שיניים לחולים בסוכרת, טיפולי שיניים לחולי סוכרת, טיפולי שיניים לחולי סכרת
    description: טיפולי שיניים לחולי סוכרת - סובלים מסוכרת? חשוב שתקראו את המאמר הבא, זה יכול להציל לכם את כל השיניים בפה ולמנוע מחלות חניכיים כרוניות, בנוסף תמצאו רופאי שיניים מומחים, מחירון טיפולים ועוד

related_content:
    next: טיפולי-שיניים-בהריון
    n_name: טיפולי שיניים בהריון
    prev: טיפולי-שיניים-בהרדמה
    p_name: טיפולים בהרדמה מלאה

stop_block: 
    title: חשוב שתדעו
    text: אם את או אתה חולים בסוכרת לא מבוקרת, יש חשיבות עליונה לביקור כל מספר חודשים במרפאת השיניים, כאשר לא מבקרים במרפאה, ממשיכים ומנציחים את המחלה הכרונית של החניכיים שעלולה לגרום לאובדן של כל השיניים בפה! הרשמו לבדיקה והתייעצו עם המומחים שלנו עכשיו ע״י מילוי טופס קצר.
    
about:
    title: טיפולי שיניים לסכרתיים
    text: 
    - כמעט כל טיפולי השיניים המורכבים כגון השתלות, עקירות, ניתוחי חניכיים ועוד בחולי סוכרת דורשים בקרה על הסוכרת ע״י תרופות לבליעה או אינסולין או שניהם,  ובנוסף מצריכות התייחסות לאלמנטים שונים כגון לחץ נפשי, תזונה מאוזנת  וכדומה. רוב רופאי השיניים אינם מנוסים מספיק בטיפול בחולי סוכרת ולכן אם אתם חולים בסוכרת התייעצו עם גורמים מתאימים שאותם תוכלו למצוא כאן בפורטל.

form:
  procedure: טיפולי שיניים לחולים בסיכון
  title: 

  
sitemap: 
  date: 08 October 2017
  priority: 0.5
  changefreq: Monthly

---
סוכרת היא מחלה כרונית שמופיעה כאשר הלבלב אינו מייצר אינסולין או כאשר האורגניזם אינו מנצל בצורה יעילה את האינסולין שהוא מייצר. האינסולין הוא הורמון אשר מווסת את רמת הסוכר בדם. ההשפעה של מחלת סוכרת שאינה מבוקרת או נשלטת היא הִיפֶּרְגְלִיקֶמְיָה (מצב שבו רמת הסוכר בדם גבוהה מהרמה התקינה), כאשר במשך הזמן היא מזיקה באופן חמור לאיברים רבים ולמערכות בגוף (במיוחד היא פוגעת במערכת העצבים וכלי הדם). אין להתחיל טיפול שיניים בחולה סוכרת עד אשר יודעים כי הוא מטופל במחלה ונמצא תחת השגחה מתאימה. 

כל תהליך כירורגי כמו השתלת שיניים, עקירה, ניתוח חניכיים וכדומה חייב להתבצע תחת בקרה צמודה ולא רק מפני שהחולה חשוף לחוסר פיצוי מטבולי, אלא גם בגלל שקיים חשש מסיבוכים בהצטלקות, מזיהום ומדימום משני כתוצאה מהשפעת הפצע. קיים קשר גלוי בין מחלות חניכיים לסוכרת והסממנים של המחלה נוטים להופיע בפה בכל הבדיקות שנעשות כאשר מוצאים סימנים אשר מראים כי המטופל לוקה בה. הימצאות של רוק קצפי ויבש וגירוי רקמות הפה הם הסימנים לפתולוגיה הזאת. כמעט אחד מתוך שלושה חולי סוכרת סובל ממחלת חניכיים חמורה ובמידה ולא מרחיבים את הטיפול באופן מיוחד לנושא, בעיות אלו עלולות לתרום להתקדמות המחלה.

 {% include stop-block-xs.html %}  

- - - - - -

###  תכנון הטיפול בחולי סוכרת

בחולי סוכרת מסוג 2 וכאשר רמת הסוכרת מאוזנת אפשר לבצע טיפולי שיניים רגילים פרט למקרים בהם קיים זיהום קשה. אם חולה הסוכרת סובל ממחלות כרוניות אחרות כגון בעיות לב או מחלת כליה הרי שתכנון הטיפול במתרפא מצריך שילוב של הרופא המטפל בסוכרת. גם מטופלים הזקוקים לאינסולין או מטופלים שלא נמצאים תחת מעקב רפואי קבוע, מצריכים התייחסות שונה בטיפול השיניים וזאת בהתאם למצבו הרפואי הספציפי של כל מטופל. על המטופלים באינסולין להקפיד ולקחת מינון קבוע של אינסולין וזאת בכדי למנוע את הירידה ברמת הגלוקוז בדם במהלך טיפול שיניים. 

אם תרגישו במהלך הטיפול (בהנחה והטיפול אינו מבוצע כמובן בהרדמה כללית) בסימן כלשהו של תגובה לאינסולין, יש להודיע על כך ללא כל דיחוי לרופא השיניים. מומלץ כי תביאו חטיף קטן מהבית במקרה בו מתרחשת ריאקציה לאינסולין. במהלך תכנון הטיפול נשקלת גם סוג ההרדמה בהליך, בחולים סוכרתיים אפשר לבצע הרדמה מקומית, סדציה, שימוש בגז צחוק ועוד אולם יש לשקול את סוג ההרדמה בכובד ראש שכן הרדמות שונות מצריכות שינוי במינון של התרופות אותן נוטל המתרפא. 

אם קיימת חרדה דנטלית או כאשר ההליך הנדרש מקיף (השתלות שיניים בכל הפה) ומעוניינים לעבור את הטיפול בסדציה, חשוב שההליך יתבצע במרפאות ובמרכזים רפואיים המנוסים בטיפולי שיניים בחולים עם סיכון גבוה. מצבים נוספים המחייבים פנייה לרופאי שיניים המנוסים בחולים עם סיכון גבוה הם מתרפאים הסובלים מסוכרת לא מאוזנת, כאשר רמת הסוכר של המתרפא גבוהה במיוחד, אם החולה סובל בנוסף לסוכרת גם ממחלות אחרות וכאשר היקף תוכנית הטיפולים נרחב. יש לציין כי רצוי לבצע את הטיפולים הללו בתנאי אשפוז בבתי החולים הפרטיים או הציבוריים.  

 {% include stop-block.html %}  

- - - - - -

###  דגשים לטיפול שיניים בחולי סוכרת

טיפולי שיניים שונים (שיניים תותבות, עקירת שן, ניתוח חניכיים, טיפול שורש או קצה השורש, טיפולים בזיהום וכדומה) בחולי סכרת דורשים בקרה על הסוכרת עם תרופות לבליעה או אינסולין או שניהם, שליטה על הלחץ הנפשי לפני כל טיפול, טיפול בכאב, שימוש באנטיביוטיקה ותכנון תזונה ודיאטה באופן כזה שתימנע הִיפֶּרְגְלִיקֶמְיָה. את הטיפולים רצוי לקבוע לבקרים ולשמור וליידע את הרופא על תנאים רפואיים ונטילת תרופות כדי למנוע סיבוכים. 

ישנם מספר תנאים שיכולים להעמיד את מערכת השיניים בסיכון גבוה שאחד מהם הוא כמובן הסוכרת, טיפול שיניים מתאים ומונע תורם לבריאות הפה, ומקלה עליו גם תזונה מאוזנת המאפשרת בקרה טובה יותר של הסוכרת ומניעת סיבוכים משמעותיים וכרוניים של המצב. יש לערוך ביקור אצל הרופא על בסיס קבוע, בריאות הפה חשובה לכולם, ובמיוחד למטופל חולה בסוכרת, מערכת שיניים בריאה תתרום לתזונה טובה יותר, תשפר את השליטה על רמת הסוכר ועל מראה חיצוני חיובי וגישה אחראית לבריאות הגוף בכל התחומים. 


 ![{{ page.title }}](/images/articles/dental-treatment.jpg)  

- - - - - -

### בעיות בחלל הפה שאופייניות לחולי סוכרת

מחלת הסוכרת משפיעה על כל האורגניזם, אך במקרים רבים רופא השיניים יכול לגלות את המחלה עקב תופעות מסוימות בפה כמו רירית אדומה ויבשה, תחושת יובש וצמא, הגדלת הרגישות בשיניים, עששת ג'ינג'יביטיס כרונית, לשון מוגדלת ותהליכים בחניכיים ומתחת ללשון.

בהרבה מקרים חולי סוכרת יעידו על תחושה של חום ברירית עם טעם מתכתי. יש לציין שאף אחת מהתחושות הנ״ל אינה בלעדית לסוכרת אך הימצאותן צריכה להחשיד את המחלה ויש להמשיך באבחון שגרתי שיצביע עליה. הפרעות בפה אצל חולי סוכרת עלולים לסכן את השיניים (עששת, שברים ואבנית), את החניכיים ׁ(כיבים ופיסורות), לשון, חך והחלק הפנימי של הלחיים שם עלול להיווצר כיב, פלאק בקטריאלי, פטריות ומוגלה.

- **חניכיים** - זה המקום בו נמצאים בתדירות גבוהה התהליכים שקשורים בסוכרת ושטפי דם במיוחד בסוכרת אצל ילדים כאשר הצבע המשתנה של החניכיים נראה לעתים קרובות.
- **מחלות חניכיים** - קיימים מחקרים שמראים כי ל- 80% מחולי הסוכרת יש Periodontitis (דלקות ברקמות מסביב לשן), חולה סוכרת נוטה יותר לפגיעות חניכיים, כיבים, ג'ינג'יביטיס, תנודה של השיניים וכד'.
שפתיים - הסוכרת גורמת ליובש בשפתיים ובאה לידי ביטוי בחריצים שמופיעים עליהן.
 - **חך** - עשויים להיווצר עיוותים מולדים בחך לילדים שהוריהם חולי סוכרת (חך שסוי).
- **שיניים** - התדירות היא משמעותית אצל חולי סוכרת, מבחינת ריקבון, מיקוד קצה השורש ונקרוזה (נֶמֶק) של מוך השן. חולי סוכרת עשויים לסבול מכאבי שיניים ללא כל סיבה ובבדיקה שגרתית אפשר לגלות תנודות של השיניים עד לנפילתן.

- - - - - -
 
###  ניקוי ותחזוקת שיניים לחולי סוכרת

אחת לתקופה יש לערוך ביקורת של הפלאק הבקטריאלי, להסיר אבנית ולקבל ייעוץ לגבי היגיינת שיניים נכונה ומתאימה. במידה וצריך טיפול כירורגי יש לבצע אותו רק כאשר המטופל נמצא בהשגחה ובקרה צמודה. ניקיון השיניים צריך להתבצע בשלושה שלבים כדי להתמודד עם מחלת החניכיים הכוללים צחצוח, ניקיון בעזרת העברה של חוט דנטלי וביקורת תקופתית אצל רופא השיניים. הצחצוח חייב להתבצע לפחות פעמיים ביום לצד העברת חוט דנטלי. יש להקדיש לצחצוח השיניים לפחות שלוש דקות תמימות בעזרת מברשת עם זיפים רכים וקצוות עגולים, ככל שהזיפים יהיו רכים, הפגיעה בחניכיים תהיה פחותה. יש להציב את המברשת בזווית כנגד קו החניכיים היכן שמתחברים השיניים לחניכיים ולהניע את המברשת בתנועות שפשוף רכות וקצרות קדימה ואחורה. 

פרט לשיניים חשוב לצחצח גם את האזור המחוספס של הלשון כדי להסיר חיידקים ולרענן את ריח הפה, יש לצחצח גם את החניכיים. הצחצוח הקפדני רצוי שיתבצע עם משחות שיניים שמכילות כלורהקסודין ומי שטיפה אנטי בקטריאליים לפה. מומלץ לקנות מברשת שיניים חדשה כאשר נוצרת שחיקה מסוימת בזיפים או קפלים כל שלושה עד ארבעה חודשים לערך. יש למדוד חוט דנטלי באורך של 45 ס״מ אורך לכל שימוש, ולהתחיל בתנועות מסור בין השיניים, להקיף עם החוט כל שן ולמשוך כלפי מעלה וכלפי מטה מספר פעמים החל מקצה השן העליונה ועד למגע עם החניכיים, בסיום הניקוי יש לשטוף את הפה.
- - - - - -
 
###  מדוע חשוב לחולי סוכרת להקדים ולטפל בשיניים?
 
המערכת החיסונית של חולי סוכרת חלשה יותר מאשר אצל האדם הממוצע ולכן הם חשופים יותר לזיהומים כמו פטרית יַלֶּפֶת (מחלת עור) שעלולה בהמשך לגרום לקליפות בעור שנוצרות לאחר גירוד, וקנדידה אלביקן שהוא חיידק שמופיע יחד עם כתמים לבנים בקצוות החניכיים בחיבור עם השיניים, אי לכך נדרשים טיפולי שיניים וחניכיים מיוחדים בכדי לטפל בחולי סוכרת. 

גורם סיכון נוסף למחלת החניכיים הוא הפלאק שכאשר הוא מצטבר בפה הוא גורם לזיהום כרוני. כאשר למטופל יש רמה גבוה של גלוקוזה בדם (היפרגליקמיה - hyperglycemia) עלול להתהוות איבוד של עצם מכתשי באברי השיניים שההשלכות לכך הן אובדן שיניים. ברוב המקרים בעיות החניכיים הן תולדה של תורשה, כאשר לחץ ועצבים, חוסר בהיגיינת פה, טראומה מנגיסה ומיקום לקוי של השיניים משפיעים ומוסיפים לבעיה. 

בשנים האחרונות קיימת מודעות והערכה מדעית שבקרה צמודה של מחלת הסוכרת מונעת או מעכבת סיבוכים כרוניים של המחלה. מודגש המאמץ שיש להשיג כדי להגיע לערכי גלוקוזה דומים כמו לאנשים שאינם חולי סוכרת. כל הרופאים מאוחדים בדעה זו שיש לקדם את הבריאות הכללית אצל חולי הסוכרת ולמנוע סיבוכים. ישנם חולי סוכרת רבים שאינם מבקרים במרפאת השיניים מאחר ומחלתם אינה מבוקרת ומשכך הם ממשיכים ומנציחים את המחלה הכרונית של החניכיים וכמובן מאבדים לאחר מכן את שיניהם. 

אובדן שיניים מוביל לבעיות תזונה ואף לפגיעה בהערכה העצמית, לחרדות, לדיכאון ותורם לחוסר הבקרה של רמות הסוכר בדם. הטיפול בכל חולה הוא מאוד מיוחד ואישי וכולל גם אנשים עם בקרת סוכרת טובה, בגלל מספר רב של גורמים שעשויים לערער את האיזון המבוקר. בין הגורמים האלו שעלולים לערער את בקרת הגליקמיה אפשר למנות זיהום, שינוי השעות של הארוחות והדיכאון או הלחץ בגלל התהליך. חולי סוכרת הזקוקים לטיפולי שיניים רצוי שיעברו את הטיפול במרפאות ייעודיות לשם כך, אצלנו בפורטל תוכלו למצוא את הרופאים המומחים לדבר תחת הקטגוריה: טיפולי שיניים לחולים בסיכון.