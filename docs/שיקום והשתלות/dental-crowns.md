---
published: true

permalink: כתרים-לשיניים

layout: info
main_category: dental-implants

main_title: כתרים לשיניים - מחירים ורופאים מומלצים
title: כתרים לשיניים  

meta_tags:
    keywords:
        - כתרים לשיניים
    description: סוגי כתרים לשיניים (זירקוניה, חרסינה, פורצלן, מתכת ועוד), כיצד מבוצע ההליך מחירון כתרים מלא וגם אפשרות לערוך השוואת מחירים

related_content:
    next: כתרי-חרסינה
    n_name: כתרי חרסינה
    prev: כתר-זירקוניה
    p_name: כתרי זירקוניה

stop_block: 
    title: שימו לב
    text: איכות הכתר תלויה בחומר ממנו הכתר מיוצר. על איכות כמובן גובים מחיר שיכול להקפיץ את עלות הכתר בעד פי חמש ולכך יש השפעה משמעותית על המחיר הסופי אותו תאלצו לשלם. ולכן, כאשר אתם משווים בין הצעות מחיר שונות יש לתת דגש על מרכיבי הכתר שיכולים לשנות את הצעת המחיר מקצה לקצה.
           
about:
    title: כתרי שיניים
    text: 
    - משך ההליך- כחצי שעה למפגש
    - מספר טיפולים- שני מפגשים
    - רגישות- קלה במיוחד
    - תוצאות- 5 - 20 שנה
    - 
    - כתרי שיניים יתאימו לאנשים הזקוקים לשיקום השיניים, כולל לשיקום של שיניים שבורות והרוסות, להחזרת האסתטיקה לפה ולשיקום פונקציית הלעיסה.
    

form:
  procedure: שיקום הפה
  title: השוואת מחירים לכתרים בשיניים

  
sitemap: 
  date: 08 October 2017
  priority: 0.5
  changefreq: Monthly
---
כתר דנטלי הוא מכסה דמוי שן המהווה תחליף מלאכותי לכותרת השן הטבעית. הכתר המלאכותי משקם את מראה השן הן מבחינת המראה האסתטי שלה והן מבחינת פונקציית הלעיסה. את הכתר מדביקים על מבנה השן והוא מכסה את כל חלקיה הנראים לעין ועד לקו החניכיים. השימוש בכתרי שיניים מיועד למספר מצבים ובעיקר לשמירה על מבנה השן שנותר.

לפניכם מאמר המפרט איזה סוגי כתרים קיימים והחלוקה לקבוצות על בסיס סוגי המתכות ממנו עשוי הכתר בהם חרסינה, זרקונייה ועוד. בהמשך תוכלו לקרוא על שני השלבים בהתקנת כתרים לשיניים, בעיות שעלולות להתרחש במהלך התקנתם, כמה זמן הכתרים מחזיקים מעמד וגם איך לשמור על כל הכתרים במצב תקין.

 {% include stop-block-xs.html %}  

- - - - - -

###  למה משמשים כתרי השיניים?

כתרים לשיניים (Dental Crowns) נועדו בעיקר למצבים הבאים: שמירה על שן חלשה (מריקבון) מפני שבירה, איחוד חלקי שן סדוקה, שיקום שן שנשברה או שן במצב גרוע, כיסוי ותמיכה בשן עם מילוי רחב כאשר לא נשאר הרבה ממבנה השן, קיבוע [גשר בשיניים](/גשר-בשיניים), החלפת שן פגומה או שן שצבעה דהה וגם לצורך יצירת מבנה שן על [שתלים דנטליים](/שתלים-דנטליים).

 {% include stop-block.html %}  

- - - - - -

###  איזה סוגי כתרים לשיניים קיימים?

כתרים קבועים מכינים במעבדה (או במדפסות לייזר משוכללות) מכל סוגי המתכות, חרסינה (פורצלן) על בסיס מתכת, שרף או חרסינה.

1. **כתרים לשיניים ממתכת** - הכתרים ממתכת עשויים מציפוי זהב, פלדיום או על בסיס מתכת כגון ניקל או כרומיום. לכתרי המתכת מספר יתרונות כשהבולטים שבהם הם השחזה קלה ממבנה השן, שחיקת שיניים מינימאלית ועמידות בלחצים ובעומסי לעיסה. כתרים מתכתיים מחזיקים מעמד למשך זמן רב במושגים של שחיקה, נדיר שכתרי המתכת נסדקים או נשברים. הצבע המתכתי הוא החיסרון הכמעט יחידי של כתרי המתכת שכן היא אינה אסתטית ולכן משתמשים בהם בעיקר לשיניים טוחנות.
2. **כתרי פורצלן על בסיס מתכת** – את כתרי החרסינה על בסיס מתכת ניתן להתאים לצבע השיניים הקיים ולכן הם נחשבים למאוד אסתטיים אולם חסרונם הבולט הוא השחיקה אל מול השיניים הנגדיות. בכתרי חרסינה מאוחה על מתכת יתכנו שברים או סדקים. לעומת זאת, השיניים יראו בדיוק כמו השיניים הטבעיות. לאחר מספר שנים ניתן לראות את הצבע הכהה של המתכת במיוחד בקו החניכיים. הצבע הכהה יבלוט יותר  בנסיגת חניכיים. כתרים מפורצלן מתאימים לשיניים הקדמיות והאחוריות.
3. **כתרים לשיניים משרף** – כתרים דנטלים שאינם יקרים יחסית בעלי שחיקה גבוהה יותר שנוטים לסדקים בהשוואה לכתרים המתכתיים והקרמיים.
4. **כתרי חרסינה או פורצלן** – כתרים שניתן להתאים לכל צבע או גוון, ומהווים למעשה תעתיק של השיניים הטבעיות. כתרי חרסינה יתאימו למטופלים שסובלים מאלרגיה למתכות, הם אינם חזקים כמו כתרים מפורצלן על בסיס מתכת ושחיקתם גבוה יותר מהכתרים האחרים שתוארו לעיל. מתקינים כתרים מחרסינה בעיקר על שיניים קדמיות. קראו עוד על [כתרי חרסינה](/כתרי-חרסינה)
5. **כתר זירקוניה** – כתר חרסינה מהמתקדמים ביותר בתחום האסתטיקה של השיניים, יקר משמעותית בהשוואה לשאר סוגי הכתרים ומבוסס על זירקוניום. [כתר זירקוניה](/כתר-זירקוניה) אינו מכיל מתכת ומקנה לשיניים מראה הקרוב ביותר למראה הטבעי. כתרי הזירקוניה הם עמידים, אטומים וחזקים במיוחד.

- - - - - -

###  שני שלבים להכנת מבנה הכתר

**ביקור ראשון בחינה והכנת השיניים להדבקה** - בביקור הראשון יבצע הרופא צילום רנטגן לבדיקת שורשי השיניים שמחזיקות את הכתר ואת העצב שמסביב. אם השן במצב של ריקבון מתקדם או שיש סיכון לזיהום או פגיעה בציפוי השן, השן חייבת לעבור [טיפול שורש](/טיפול-שורש). אם אין צורך בטיפול שורש, מרדימים את אזור הטיפול כולל את החניכיים שמסביב לשן ומשחיזים את מבנה השן. ההשחזה תלויה בסוג הכתר, בכתרים מתכתיים השיוף יהיה דק יותר מפני שנדרשת פחות הסרת מבנה מאשר בכתר פורצלן.

לאחר ההשחזה, לוקחים תבנית שמדמה את מבנה השן (כפות מפלסטיק שממלאים בעיסה שמתקשה לאחר מספר שניות על השיניים) . התבנית, שהיא למעשה תעתיק דמוי גבס של השיניים, נשלחת למעבדה שבה מייצרים את הכתר (לרוב תוך שבועיים). אם בחרתם בכתרים מחרסינה יש להתאים את גוון וצבע הכתר לשיניים הקיימות.

לאחר המדידות משחררים את המטופל הביתה לא לפני שמכינים כתר זמני שיכסה וישמור על השיניים והחניכיים בזמן הכנת הכתר הקבוע. הכתר הזמני הוא כתר אקרילי אשר מודבק במקום בדבק מיוחד (זמני) המיועד להדבקת כתרים.

**ביקור שני הדבקת הכתר הקבוע** - הביקור השני מתחיל בהסרת הכתר הזמני, לאחר מכן בודקים את הכתר הקבוע הן מבחינת התאמתו והן מבחינת הגוון, אם הכל תקין, דהיינו הכתר ״יושב״ היטב במקומו והמטופל שבע רצון, מאזנים, בודקים נקודות מגע ומדביקים את הכתר, בשלב הראשון מדביקים זמנית ולאחר מספר שבועות מדביקים קבוע. 


 ![{{ page.title }}](/images/articles/dental-crowns.jpg)  

- - - - - -

### בעיות שעלולות להופיע לאחר הדבקת כתרים

- **אי נוחות ורגישות** - בשעות הראשונות לאחר הדבקת הכתר ואף בימים הראשונים אתם עלולים לסבול מרגישות שנובעת בגלל עיצבוב שיש בשן. לעיתים תחושו אי נוחות ורגישות לחום וקור, במצב שכזה הרופא ימליץ על משחה מיוחדת נגד רגישות. אם מרגישים בכאב מסוים בזמן לעיסה כנראה שהכתר נמצא גבוה או נמוך מידי. השחזה קלה של הכתר תוך דקות פותרת את התופעה.
- **כתר סדוק** – כתרים העשויים מחרסינה יכולים להיסדק, אם הסדק קטן, מדביקים אותו בשרף מיוחד. אם הסדק גדול, צריך להחליף את הכתר באחר. תופעה זו אינה רצוייה לא רק מהבחינה האסתטית שכן מצטברים בקטריות בשן התומכת שגורמים לריקבון, לכן במידה והכתר משתחרר יש לגשת לרופא.
- **כתר נופל** – לפעמים הכתר נופל עקב הדבקה לא טובה או אי התאמה לשן, במצב שכזה צריך לגשת מיד למרפאת השיניים ולקבל הנחיות כיצד לנהוג עד להכנת כתר חדש (כתר זמני), ברוב המקרים הדבקת הכתר תעשה את העבודה ואין מה להילחץ.
- **תגובה אלרגית** – במקרים נדירים אנשים מסוימים יסבלו מאלרגיה למתכות או לפורצלן שבכתרים.
- **קו שחור בצמוד לחניכיים** – תופעת לוואי שכיחה בכתרי פורצלן עם בסיס מתכתי, שעלולה להופיע לאחר מספר שנים.

- - - - - -

###  כתרים לשיניים שאלות ותשובות

**ש.** כיצד יש לנהוג בזמן שמותקן כתר זמני?

**ת.** בגלל שהכתרים הם זמניים – עד להתקנת הכתרים הקבועים יש להקפיד על מספר כללים בהם: להימנע ממזון דביק כמו מסטיקים וסוכריות שיכולים להיתפס בכתר הזמני ולשלוף אותו החוצה, להשתמש פחות ככל האפשר בלסת עם הכתר וללעוס את המזון בצד השני של הפה, אין ללעוס מזון קשה שיכול לפרק או לשבור את הכתר, שמעבירים חוט דנטאלי, הזזת החוט צריכה להיות לצדדים ולא כלפי מעלה (כדי לא למשוך את הכתר הזמני החוצה).

 

**ש.** ההבדלים בין כתרים זמניים בשיניים אל מול כתרים קבועים לשיניים

**ת.** כתרים זמניים ניתן להכין במרפאה ואילו כתרים קבועים מכינים במעבדת השיניים, כתר זמני מכינים מאקריליק או מפלדת אלחלד. בכתר זמני משתמשים לשיקום זמני עד הדבקת הכתר הקבוע.

 

**ש.** כמה זמן כתרים לשיניים ״מחזיקים מעמד״?

**ת.** באופן ממוצע כתרים לשיניים ״מחזיקים״ בין 5 ל- 20 שנים. אורך החיים של הכתר תלוי בשחיקה והבלאי שהשן נחשפת אליה, ועל רמת ההיגיינה של המטופל. גורמים נוספים שמשפיעים על הכתרים הם הרגלים כמו [חריקת שיניים](/ברוקסיזם), נקישות בשיניים או לעיסת קרח, כסיסת ציפורניים וכדומה - ככל ששוחקים את הכתר, פרק הזמן שהוא מחזיק מעמד קטן, בדיוק כמו בשיניים טבעיות.

 

**ש.** האם כתרים לשיניים דורשים טיפול מיוחד?

**ת.** כתרים לשיניים אינם דורשים טיפול מיוחד, אולם חשוב לזכור כי חלקי השן הפנימית אינם מוגנים מפני ריקבון ועששת ולכן יש להקפיד על היגיינת פה נאותה, הווה אומר לצחצח שיניים פעמיים ביום, להעביר חוט דנטלי מסביב לכתר במקום המפגש בין החניכיים והכתר וכמובן לפקוד את רופא השיניים לפחות פעם בחצי שנה לטיפול שיננית ובדיקה ויזואלית לאיתור מוקדי עששת ובעיות חניכיים.