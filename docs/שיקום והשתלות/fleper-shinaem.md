---
published: true
permalink: פליפר-שיניים

layout: info
main_category: dental-implants
main_title: פליפר שיניים - כל המחירים כל המומחים!
title: פליפר לשיניים

meta_tags:
    keywords:
        - פליפר שיניים
    description: פליפר שיניים - כל מה שרציתם לדעת על פליפר לשיניים, איך מייצרים, למי זה מתאים ומתי משתמשים, תותבת ואלפלסט, מחירון מעודכן וגם אפשרות לערוך השוואת מחירים בחינם ע״י טובי הרופאים!

related_content:
    next: שיניים-תותבות
    n_name: שיניים תותבות
    prev: תותבת-על-שתלים
    p_name: תותבות על שתלים

stop_block: 
    title: שימו לב
    text: אם חסרות לכם שיניים בפה אתם במאמר הנכון. כאן תוכלו לקרוא כיצד ניתן לשקם את הפה בעזרת תותבת מסוג פליפר ובאמצעות תותבות שיניים מסוגים שונים. טיפולים מורכבים  ולא זולים חשוב לעבור אצל מומחים ולא אצל רופאים כלליים ולגבי חסכון בכסף אנחנו כבר נעזור, מלאו פרטים בטופס וקבלו רק הצעות משתלמות.
        
about:
    title: פליפר לשיניים
    text: 
    - מתי משתמשים- לרוב כאשר אין עצם
    - מספר טיפולים- בדרך כלל שני מפגשים
    - זמן החלמה- מהיר
    - כמה עולה- בין 1,000 ל - 1,800  שקלים
    - 
    - אנשים שאינם יכולים לעבור השתלות שיניים בשל מגוון סיבות או כשיקום זמני לאחר הליך כירורגי המצריך המתנה ארוכה.

   

form:
  procedure: שיקום הפה
  title: השוו מחירים לשיניים תותבות


card_pic: images/info/cards/totavot.svg
  
sitemap: 
  date: 20 December 2017
  priority: 0.5
  changefreq: Monthly

---
לאחר עקירת שיניים, החניכיים והעצם מתחתיה זקוקים לתקופת החלמה (שישה שבועות עד חצי שנה). את החלל שנוצר כתוצאה מהעקירה אשר גורם לשינוי בצורת החניכיים ובמבנה העצם התומכת בלסת לא ניתן למלא בשלב ההחלמה באמצעות השתלת שיניים מסורתית (כן ניתן להעמיס שתלים בהעמסה מידית אולם ישנה מחלוקת בין הרופאים לגבי השיטה ולכן רופאים רבים נמנעים מלהעמיס שתלים לאחר עקירות). 

אחת האפשרויות להשלמת החלל היא באמצעות התקנת פליפר שיניים. פליפר שיניים הוא תותב זמני, שמכינים לרוב מחומר בשם ואלפלסט (חומר מאוד גמיש, קל ופלסטי) או מפלסטיק אקרילי, המשלים רווחים בשיניים. הפליפר נותן פתרון אסתטי ופונקציונלי זמני ועד שהאזור מחלים לחלוטין מהעקירה. השימוש בפליפר יפחית משמעותית את ספיגת עצם וימנע את תזוזת השיניים מסביב לרווח שנוצר. הפליפר גם ״מחסה״ את הפצע שנוצר באזור העקירה ומסייע להחלמתו.  

הפליפר נאחז בחזקה בבסיס המבנה של השיניים הקיימות בעזרת חוטי ברזל, צבעו ורוד והוא דומה לצבע החך והחניכיים. התותבת מעוצבת בהתאמה אישית למבנה השיניים הייחודי של כל מטופל והיא אף ניתנת לשליפה.

 {% include stop-block-xs.html %}  

- - - - - -

### כיצד מייצרים ואיך מחברים את הפליפר?

ייצור הפליפר הדנטלי מבוצע במספר שלבים, בשלב הראשון הרופא לוקח מידות באמצעות מטבע של הפה אליו הוא יוצק גבס. הדגם שיתקבל במקביל לנתונים נוספים שנאספים (צבע הפליפר למשל) יגדירו במדויק את הפליפר שיתקבל. הדגם נשלח למעבדת שיניים וממנו מכינים את התותבת בדיוק מרבי על מנת שזו תתאים באופן מושלם לחך העליון או אל תוך צדודית הלשון במצבים בהם מתקינים פליפר בלסת התחתונה. 

ישנם פליפרים שננעלים ללסת באמצעות פלטה אקרילית שמותקנת בין השיניים או שהפליפר יתחבר לשיניים באמצעות חוט ברזל עם כדוריות קטנות בקצה. תותבת שיניים ואלפלסט מכינים בתהליך המכונה ״הזרקה בלחץ״, הואלפלסט הוא חומר דוחה אלרגיות ומתאים גם לאנשים שרגישים לאקריל או למונומר. תותבת שיניים ואלפלסט מגיעה בגוון וורוד שקוף כך שניתן להתאים באופן מושלם את הפילפר לגוון החניכיים להשגת מראה אסתטי מצוין. החומר גמיש וחזק במיוחד והוא  מפזר היטב את הלחץ על השיניים שנוצר בזמן הלעיסה.

בכל המקרים הפליפר ניתן לשליפה בכל רגע נתון. למרות שהשימוש בפליפר שיניים אמור להיות זמני, מטופלים רבים בוחרים להמשיך ולהשתמש בתותבת לאורך שנים כתחליף להשתלת שיניים גם בגלל שיקולים כלכליים וגם כאשר אין ברירה אחרת (המטופל אינו מתאים להשתלת שיניים בשל תנאים מסוימים למרות שכיום ניתן לבצע [השתלות שיניים גם לאנשים מחוסרי עצם](/השתלה-בזאלית).

 {% include stop-block.html %}  

- - - - - -

### לאחר התקנת הפליפר

התחושה הראשונית לאחר הרכבת הפליפר תהיה מגושמת ומוזרה אולם לאחר מספר ימים, אתם אמורים להרגיש היטב עם הפליפר בפה. במידה ומרגישים כאב או לחץ, חשוב ליידע בהקדם את רופא השיניים שיוכל לווסת את הפליפר כך שלא תרגישו בלחץ. ניתן כאמור להוציא את הפליפר ממקומו עם הלשון, אולם צריך להימנע מלשחק עם המתקן בלשון ויש להשאיר אותו במקומו. 

הפליפר נוטה לספוג כתמים ולכן הימנעות ממשקאות כגון קפה, תה, קוקה קולה וכדומה ישמרו על נקיון התותבת לאורך זמן. את הפליפר צריך לנקות כל יום כדי להיפטר מרובד החיידקים ושאריות המזון. 

מומלץ לנקות את התותבת בעזרת מברשת בעלת זיפים רכים אולם חשוב להימנע מלהשתמש במשחת שיניים. משחת שיניים עשויה להיות אגרסיבית מדי למתקן ולכן רצוי לנקות את הפליפר באמצעות משחת סבון רכה או בנוזל כלים לפני שמרכיבים את המתקן.
- - - - - -

### חסרונות בולטים

הפליפר (סנפיר) קיבל את שמו בגלל חוסר יציבות בפה. כתר על גבי שתל דנטלי קשה מאוד לנתק מהשן וצריך להפעיל עליה  לחץ משמעותי כדי לשבור את הדבק שמחזיק אותה למבנה (גם דבקים פחות חזקים מנתקים בקושי רב בעזרת מוריד כתרים, קל וחומר דבקים קבועים). לעומת זאת, הפליפר עשוי להתנתק ממקומו במהלך האוכל למשל שכן הוא אינו מקובע לחניכיים על ידי דבק או ואקום אלא באמצעות זוג ווים מברזל שנתמכים בשיניים הסמוכות! הפליפר לעתים עשוי להתרופף במהלך הזמן בגלל תזוזת השיניים הסמוכות ולכן צריך לחזור למרפאה ולווסת אותו מחדש או לייצר פליפר חדש.