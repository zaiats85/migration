---
published: true

permalink: נשירת-שיניים

layout: info
main_category: dental-implants
main_title: נשירת שיניים | איך למנוע נשירת שיניים?
title: נשירת שיניים | איך למנוע נשירת שיניים?

meta_tags:
    keywords:
        - נשירת שיניים
    description: כיצד מונעים נשירת שיניים? מדוע נגרמת נשירת שיניים? נשירה אצל ילדים ומבוגרים, טיפים לשמירה על כל השיניים בפה, מומחים מומלצים, מחירונים ועוד

related_content:
    next: השתלת-שיניים
    n_name: שאלות על השתלת שיניים
    prev: השתלות-שיניים
    p_name: המדריך להשתלות שיניים

stop_block: 
    title: חשוב שתדעו
    text: סובלים מנשירת שיניים בלסת? מעוניינים להחזיר את היכולת לאכול ולחייך ללא כל מגבלה? השתלות שיניים, גשרים דנטליים ותותבות הם פתרונות מתאימים! חשוב רק שתעברו את ההליך ע״י כירורגים מנוסים ולא אצל רופאי שיניים כלליים, התייעצו עם מומחי החניכיים והכירורגים שלנו ע״י מילוי פרטים באתר.
    
about:
    title: איך מונעים נשירת שיניים?
    text: 
    - איך מונעים- צחצוח ושימוש בחוט דנטלי
    - כמה פעמים ביום- אחרי כל ארוחה!
    - מתי מגיעים לרופא- כל חצי שנה לביקורת
    - איך מתחזקים היטב- שיננית פעמים בשנה
    - 
    - כל אחד יכול למנוע נשירת שיניים במספר פעולות פשוטות, זה חוסך הרבה כסף ועוזר לשמור על הפה בריא לאורך זמן.

   
form:
  title: השוו מחירים לטיפולי שיניים

sitemap: 
  date: 08 October 2017
  priority: 0.5
  changefreq: Monthly
---
רובד בקטריאלי ואבנית הם הגורמים העיקריים לבעיות במערכת השיניים,  אם לא מטפלים בזמן, השיניים נרקבות ולבסוף הן נושרות או נעקרות. תזונה נכונה, טיפולים מונעים וניקיון מקצועי הם אלמנטים חיוניים למניעת נשירת שיניים (בעיקר במהלך ההיריון או בגיל מבוגר). בעיות כמו ריקבון, זיהום חניכיים או בָּאֶשֶׁת (ריח רע מהפה) עלולים לגרום למחלות במידה והם אינם מטופלים, כאשר מחלת חניכיים היא הגורם העיקרי לנשירת שיניים אצל מבוגרים שנוצר מהרס הקושרות והעצם התומכים את השן. 

מחלת חניכיים מתחילה כאשר הדלקת והזיהום בחניכיים (Gingivitis) אינו מטופל או כשהטיפול מגיע באיחור משמעותי. הדלקת מתפשטת מהחניכיים עד לקושרות והעצם אשר תומכים בשיניים, כתוצאה מהדלקת השיניים נחלשות, מתרופפות עד שבסופו של דבר הן נושרות. 

ברוב המקרים הסיבות לנשירה הם היגיינת פה בעייתית והזנחה רשלנית (דנטופוביה - פחד מרופא שיניים). הרובד והאבנית שמצטברים בתחתית השיניים מכילים בקטריות וכתוצאה מכך נוצרת דלקת. היריון ושינויים הורמונאליים גורמים לרובד ולבקטריות להתעצם ולהחליש את החניכיים, לזהם אותן ואף לגרום לרִיּוּר (הזלת ריר).

 {% include stop-block-xs.html %}  

- - - - - -

###  נשירת שיניים אצל ילדים ומבוגרים

**נשירת שיניים עד גיל שש** - ילדים באופן כללי מצמיחים שיניים בגיל שנה ומתחילים לאבד אותן בגיל 4 עד גיל 6. תינוקות עלולים לאבד שיניים לפני הזמן, במקרים כאלו חשוב לראות מיידית רופא שכן נשירת שיניים אצל ילדים ופעוטות עלולה להצביע על סימפטום של מחלה חמורה. ילדים קטנים עשויים לאבד שיניים בגלל הפרעה חיסונית שמקשה על הגוף להילחם במחלות והם עלולים לסבול מדלקות חניכיים שמובילות לנשירת השיניים. סוכרת והפרעות מטבוליות אחרות עשויות לתרום לאובדן מוקדם של שיניים אצל ילדים. 

**אובדן שיניים מגיל 4 עד גיל 8** - השורשים של שיני החלב מתמוססים, השיניים החלביות נושרות ומפנות מקום לשיניים הקבועות. ילדים אוהבים לשחק עם שן רופפת ולנדנד אותה, אולם אין לאפשר להם למשוך שיניים! משיכת השן עלולה לשבור את השורש או לתקוע אותה בחניכיים, מה שעלול לגרום לזיהום ולדלקת.

**נשירה אצל בני נוער** - נשירת שיניים עלולה להיגרם גם כתוצאה מחבלה או טראומה וגם בגלל תזונה לקויה. משקאות תוססים שמכילים חומצה זרחתית מונעות קליטת סידן בשיניים, הימצאות הסידן בשן היא קריטית, מחסור בסידן מחליש את השן ומעמיד אותה בסכנה שעלולה לגרום לנזק קבוע בשיניים במיוחד אם לא מקפידים על צחצוח נכון לאחר כל ארוחה כולל שימוש בחוט דנטאלי. בני נוער נמצאים בדרגת סיכון גבוהה יותר מאחר והם צוברים מסת עצם לפני גיל 17. זו גם הסיבה לכך שיש לצרוך סידן ששומר ומחזק את עצמות השיניים.

**אובדן שיניים אצל מבוגרים** -  אובדן שיניים במבוגרים מתרחש בשל מחלות חניכיים ורקבון כאמור וגם כתוצאה ממחלות כגון סוכרת (שמצריכה טיפול שיניים שונה מהרגיל) או דֶּמֶנְצְיָה (שִׁטָּיוֹן) ולכן יש לעבור בדיקת שיניים כללית ולבחון את אפשרויות הטיפול והשיקום כאשר השיניים מתחילות לנשור.

 {% include stop-block.html %}  

- - - - - -

###  טיפים והמלצות למניעת נשירת שיניים

מונעים אובדן ונשירת שיניים קודם כל בתודעה ולאחר שסידרנו את הראש יש מספר כללי אצבע שאם נשמור עליהם נוכל למנוע את הנשירה. כדי להימנע מנשירת שיניים צריך להגן עליהן מפני עששת וריקבון ולכן עליכם:

**לצחצח שיניים נכון** - צחצחו היטב שיניים, ישנן מספר טכניקות לצחצוח נכון (טכניקת סטילמן שעוברים בכל תנועה על שתי שיניים, שיטת צ׳רטר שמצריכה צחצוח בזווית של 45 מעלות ועוד), שאלו את רופא השיניים שלכם על איזה שיטה הוא ממליץ לכם ובקשו ממנו להדגים כיצד מצחצחים היטב, השיטה הרווחת בישראל ובעולם נקראת ״טכניקת באס״ שבה מצמידים את סיבי מברשת השיניים כלפי כיסי החניכיים ובתנועה סיבובית מנקים כל שן בשלוש עד חמש תנועות. בסיום פעולת הצחצוח יש לגרוף את מברשת השיניים כלפי כותרת השן - הגריפה בלסת התחתונה היא מלמטה לכיוון מעלה ובעליונה הפוך (מלמעלה לכיוון מטה).  יש לצחצח שיניים בסיום הארוחה ובעיקר בבוקר ובלילה.

**להשתמש במברשת שיניים מתאימה** - מברשת שיניים לא מתאימה עלולה לגרום לנזק למבנה השן וליתר דיוק באימייל (זגוגית השן) ולכן רכשו מברשת בעלת סיבים רכים ומעוגלים. אם תפעילו לחץ על השיניים במהלך הצחצוח, השיניים ישחקו שכן במשחת השיניים קיים מרכיב שוחק שתפקידו להבריק את השן במהלך הניקוי ולכן הימנעו מצחצוח אגרסיבי שפוגע בשן וחושף אותה לחיידקים.

**להעביר חוט דנטאלי** - מומלץ להשתמש בחוט דנטאלי לפחות פעם אחת בסוף היום וזאת על מנת להיפטר משיירי המזון בין השיניים. ניקוי המרווחים ונקודות המגע בין השיניים מעניק מראה בריא ונקי, מונע עששת ורקבון ובכך עוזר לכם לשמור על כל השיניים בפה.

**להגן על השיניים באמצעות פלואוריד** - במהלך השנים האחרונות התפרסמו כמה מחקרים שקבעו כי השימוש בפלואוריד (בתוך משחת השיניים, במי פה, ובמי השתייה בבית דרך הצנרת של חברת מקורות) עוזר לשמור על שכבת ההגנה של השיניים ומונע עששת. חשוב שתדעו כי ניתן לעבור טיפול שיניים במרפאה שנקרא פלואוריזציה. הטיפול מקובל מאוד אצל ילדים אולם גם מבוגרים עוברים אותו באמצעות כפות פלואור (סדים מפלסטיק שממולאים בפלואוריד) שמולבשות על השיניים למשך שתי דקות בלבד ואשר מספקות הגנה לפרקי זמן של שלושה חודשים עד חצי שנה (עלות הטיפול היא כ- 100 שקלים).

**לעבור ניקוי שיניים מקצועי במרפאה** - כל רופאי השיניים ממליצים על ניקיון שיניים מקצועי אחת לשלושה עד שישה חודשים. פגישות תקופתיות אצל השיננית הכרחיות להגנה על החניכיים, להסרת פלאק ואבנית ולשמירה על היגיינת פה נאותה. במהלך הביקור התקופתי אצל השיננית ואצל רופא השיניים יבדק מצב הפה וניתן יהיה לאבחן מוקדם בעיות חניכיים ובעיות נוספות שעלולות לגרום לאובדן שיניים.

**לשמור על תזונה נאותה** - מומלץ שתבלעו קלציום, וויטמין D, וויטמין C שאותו אתם יכולים לצרוך באמצעות פירות וירקות שיעזרו להגן על החניכיים ועל רקמות אחרות בפה מפני נזקים לתאים ומפני זיהום בקטריאלי. גם צריכת חומצה פולית מומלצת בחום. החומצה נמצאת בוויטמין B, בירקות ירוקים ובשמרים של בירה. רצוי להימנע ממוצרי מזון המצריכים לעיסה ארוכה ומפני מוצרי מזון דביקים שכן הם ״משאירים את החומצות״ שמייצרים החיידקים על השיניים לפרקי זמן ארוכים יותר ולכן הם חושפים את השיניים לעששת הרבה יותר ממוצרי מזון אחרים.

**להימנע מלצרוך משקאות שפוגעים בשיניים** - יש להתרחק ממשקאות וממיצים שמכילים PH נמוך (מיץ לימון ופירות הדר, משקאות מוגזים כמו קוקה קולה) וממשקאות אנרגיה שמכילים חומצה ציטרית שכן הם פוגעים ומחלישים את אמייל השן שמורכבת ממינרלים. שתו מים, הכי בריא.