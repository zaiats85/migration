---
published: true
permalink: ניתוח-אורתוגנטי
layout: info
main_category: dental-implants

main_title: ניתוח אורתוגנטי - כל המחירים כל המומחים
title: ניתוח אורתוגנטי

meta_tags:
    keywords:
        - ניתוח אורתוגנטי
    description: ניתוח אורתוגנטי - מידע מקיף על ניתוח אורתוגנטי לתיקון המנשך והסגר בפה ולהקניית סימטריה בפנים, מחירים, מומחים מומלצים וגם אפשרות לבצע השוואת מחירים חכמה בין רופאים מובילים

related_content:
    next: השתלות-שיניים
    n_name: השתלות-שיניים
    prev: כירורג-פה-ולסת
    p_name: כירורג פה ולסת

stop_block: 
    title: שימו לב
    text: זקוקים להליך מורכב בשל ליקויי סגר קשים? חשוב שאת ההליך תעברו אצל מומחה פה ולסת ואורטודנט, התייעצו עם כירורגים מנוסים ומומחים ליישור שיניים ולסתות ע״י השארת פרטיכם באתר.
    
about:
    title: ניתוח אורתוגנטי
    text: 
    - משך הניתוח- כארבע שעות
    - מספר מפגשים- תלוי בחומרת הליקוי 
    - זמן החלמה- כחמישה שבועות
    - תוצאות- קבועות
    - 
    - ניתוח אורתוגנטי יתאים למתרפאים הסובלים מעיוותים בפנים ו/או בלסת.

form:
  procedure: שיקום הפה
  title: השוו מחירים לניתוח אורתוגנטי

  
sitemap: 
  date: 08 October 2017
  priority: 0.5
  changefreq: Monthly
---
ניתוח אורתוגנטי הוא הליך שמתבצע על עצמות הלסת המשלב טיפולים אורתודונטים (יישור שיניים ולסתות) ותיקון ליקויים בשיניים ו/או בגולגולת ו/או בלסתות. הניתוח האורתוגנטי מצריך שיתוף פעולה בין מספר מומחים (לרוב מומחה פה ולסת ואורטודנט) שמתקנים בעיות במבנה ובמפרק הלסת ובשיניים, במטרה ליצור סימטריה ואיזון מושלם בפנים ובעיקר כדי להתגבר על בעיות תפקודיות בפה (מנח שרירים לא תקין, טונוס, כאבים במפרק, הגבלה בפתיחת הפה, כאבים במהלך הלעיסה או בהנעת המלתעות וכדומה). 

מקור המילה אורתוגנטי מגיע מיוונית: אורתו פירושו - ישר וגנטוס פירושו - לסת. המום או העיוות בפנים נובע ממצב מולד כאשר מספר עצמות באזורים שונים בפנים או אחת (לסת עליונה, תחתונה, סנטר, לחיים, אף וכדומה) מתפתחות בצורה לא רגילה שמפרה את המבנה הנורמלי והסימטריה בפנים. עיוות בפנים המצריך ניתוח אורתוגנטי עלול להתרחש גם בגלל תאונה.

 {% include stop-block-xs.html %}  

- - - - - -

###  מעט היסטוריה

עיוותים בפנים משפיעים במספר אספקטים ובאופן משמעותי על אנשים. העיוות גורם גם לבעיות נפשיות וגם לבעיות תפקודיות כאמור ולמרות ההכרה בעיוותים ובהשפעתם הרעה, לאורך כל ההיסטוריה כמעט ולא נעשה דבר כדי לתקן עיוותי לסתות בולטות. השינוי בגישה חל רק לאחר התפתחות ההרדמה הכללית המודרנית. 

הניתוח האורתוגנטי המודרני הראשון בוצע על ידי ד״ר הוליאן בשנת 1848. מטרת הניתוח הייתה תיקון לסת בולטת והחזרתה אל תוך חלל הפה. הטכניקה באמצעותה בוצע ההליך נקראה אוסטאוטומיה (חיתוך העצם) של הלסת הקדמית ומאז ועד היום רפואת השיניים עברה כברת דרך ארוכה וכבר לא צריך להשלים עם עיוותים מולדים או נרכשים.

 {% include stop-block.html %}  

- - - - - -

###  ניתוח אורתוגנטי שאלות ותשובות

**ש.** מי מתאים לניתוח אורתוגנטי?

**ת.** מועמדים לניתוח אורתוגנטי הם אנשים שסובלים בדרך כלל מקשיי לעיסה, כאב כרוני במפרק הלסת, שחיקת שיניים משמעותית, מראה פנים שאינו מאוזן, אנשים שסובלים מפגיעות בפנים ובסנטר, אנשים בעלי לסת בולטת, אנשים שאינם יכולים להצמיד שפתיים מבלי להתאמץ, אנשים שסובלים מדום נשימה או אַפְּנֵיאָה (חוסר יכולת זמנית לנשום). ישנם מצבים נוספים המצריכים ניתוח אורתוגנטי ולכן מומלץ להיבדק ולהירשם לייעוץ מקצועי שיקבע במדויק ממה את/ה סובל/ת ויפה שעה אחת קודם!

 

**ש.** מתי מבוצע ניתוח אורתוגנטי?

**ת.** מנשך לקוי רגיל ולא חריג, כלומר, שיניים עקומות ולא ישרות, שיניים מסובבות או כאלו שאינן יושבות במקומן הטבעי, ברוב המקרים מתוקן באמצעות יישור שיניים רגיל המצריך שימוש במתקנים קבועים או ניידים. ליקויי סגר משמעותיים, שמקורם במבנה בעייתי בעצמות הלסת (עיוותי שיניים-פנים) המשנים בצורה משמעותית את הסימטריה בפנים מצריכים ניתוח אורתוגנטי. 

 ![{{ page.title }}](/images/articles/sedation-dentistry.jpg)  

**ש.** כיצד מבוצע ניתוח אורתוגנטי?

**ת.** את כלל הטיפולים והניתוח מתכננים האורתודונט ומנתח פה ולסת כשהם מגדירים מראש את התיקונים שצריך לבצע בשיניים ובלסתות. השלבים הראשונים יצריכו ברוב המקרים [יישור שיניים](/יישור-שיניים) שעשוי להימשך כשנה וחצי הכולל במידת הצורך עקירת שיניי בינה כאשר המטרה בהליך היא יישור וסידור השיניים בשתי הלסתות בצורה עצמאית וסימטרית. לאחר מכן מבצעים ניתוח אורתוגנטי שמיישר וממרכז את הלסת התחתונה עם העליונה. הניתוח מבוצע בהרדמה כללית, אורך כ- 4 שעות ומצריך לרוב כשני ימי אשפוז. את החתכים ההכרחיים מבצעים בתוך חלל הפה כך שבכל מקרה לא יבחינו בצלקות. כדי למקם מחדש את הלסתות, המנתח יחתוך את העצם במקומות שהוגדרו בתכנון ההליך ולאחר מכן עצם הלסת תיושר ותקובע למצבה הסופי באמצעות קלמרות וברגים מטיטניום. לאחר הניתוח תידרשו לתקופת התאוששות והחלמה שנאמדת בכחמישה שבועות לאחריה וכדי להשלים את מלאכת היישור לקבלת מנשך מושלם, תעברו פעם נוספת יישור שיניים (כשישה חודשים נוספים). 

 

**ש.** אלו ליקויים מתקן הניתוח האורתוגנטי?

**ת.** באמצעות הניתוח מתקנים לסת בולטת שנובעת בעיקר מנסיגת הלסת העליונה, לסת פתוחה (מיישרים את קשת השיניים ומנתחים רק את הלסת התחתונה), סנטר נסוג (מנתחים את הלסת כדי לקדם את הסנטר), אי-סימטריה בלסתות (באמצעות ניתוח שמשנה את מבנה אחת הלסתות) ועיוות בחך או בשפתיים שלרוב מטפלים בו כבר בגיל צעיר. 

 

**ש.** מהם הסיכונים והסיבוכים בהליך?

**ת.** כמו בכל ניתוח, גם בניתוח אורתוגנטי ישנם סיבוכים כגון: זיהומים, דימום, דלקות ופתולוגיה זמנית במפרק לסתי-רקתי (TMJ). לאחר הניתוח עלולה להיווצר דלקת בפנים המלווה בכתמים אדומים סגולים באזורים מסוימים (נעלם תוך שבועיים). ישנה גם אי נוחות רבה לאחר הניתוח ובזמן התייצבות הלסתות למיקומן החדש ולכן גם קשה לפתוח את הפה. החלמה מלאה ושיפור במצב יגיע לאחר כחמישה עד שישה שבועות בהלכם תאלצו להסתפק במזון נוזלי.