---
published: true

permalink: שן-מתנדנדת

layout: info
main_category: dental-implants
main_title: שן מתנדנדת, גורמים וטיפול בתופעה
title: שן קבועה מתנדנדת, חיזוק שיניים מתנדנדות

meta_tags:
    keywords:
        - שן מתנדנדת
    description: כיצד מונעים שיניים מתנדנדות? מדוע השן מתנדנדת? איך מחזקים ומטפלים בשן מתנדנדת? מחירונים עדכניים וגם אפשרות לבצע השוואת מחירים בין רופאי שיניים מובילים

related_content:
    next: נשירת-שיניים
    n_name: נשירת שיניים
    prev: רפואה-משמרת
    p_name: רפואת שיניים משמרת

stop_block: 
    title: חשוב שתדעו
    text: סובלים משן קבועה שמתנדנדת? מעוניינים להחזיר את היכולת לאכול ולחייך ללא כל מגבלה? איתור מהיר של הגורמים להתרופפות השיניים במרפאה, יקבע את אופי הטיפול וימנע החמרה של התופעה עד כדי אובדן השן! התייעצו עם רופאי שיניים מקצועיים ע״י מילוי פרטים באתר.
    
about:
    title: שן מתנדנדת
    text: 
    - גורמים- מחלת חניכיים או חבלה
    - סימנים- נפיחות, שינוי צבע בחניכיים ודימום
    - טיפול- ממוקד לרוב למחלת החניכיים
    - 
    - יש לעצור את התרופפות השיניים ללא דיחוי, פנו לייעוץ מקצועי בהקדם! זה חוסך הרבה כסף ועוזר לשמור על הפה בריא לאורך שנים.

form:
  title: השוו מחיר לטיפולי שיניים
  
sitemap: 
  date: 20 December 2017
  priority: 0.5
  changefreq: Monthly
---
שן מתנדנדת אינה מוגדרות כמחלה אולם היא תוצאה שמצביעה בוודאות על פתולוגיה ברורה. שן עשויה להתנדנד מסיבות שונות שהעיקריות שבהן הן מחלת חניכיים או חבלה (טראומה). 

אם שן קבועה מתנדנדת כתוצאה של מחלת חניכיים, העצם המכתשית (העצם האלוואולרית, Alveolar bone) מאבדת נפח וגורמת לשחיקת התמיכה של השן לעצם. אם שן קבועה מתנדנדת כתוצאה מטראומה דנטלית או חבלה, מתרחשת פעולה הפוכה, השן סופגת כוח קיצוני והרבה מעבר ליכולת שלה לספוג, שגורם להרחבה בחלל החניכיים ולתזוזת השיניים. 

מערכת החניכיים ומֵסַב הַשֵּׁן המשמשים תמיכה לשיניים מורכבת מחומר מליטה, עצם ורצועות חניכיים. הללו בנויים מרקמות, סיבי קולגן ורקמות חיבור רכות ומכילים כלי דם לימפטיים וסיבי עצבים שתפקידם לייצב את השיניים בתוך החניכיים. מערכת החניכיים היא הגורם שאחראי למניעת תזוזת השיניים ולכן, כאשר שן אחת או יותר מתנדנדות זה סימן מקדים המרמז על בעיה כלשהי בחלל הפה המחייבת בדיקה מקצועית של רופא שיניים. 

 {% include stop-block-xs.html %}  

- - - - - -

###  שיניים מתנדנדות עקב מחלת חניכיים

מחלת חניכיים (Periodontitis) היא פתולוגיה כרונית שמקורה בדלקת חניכיים (Gingivitis), המחלה מתחילה בדלקת שמתפתחת וגורמת לנסיגת חניכיים ולאבדן העצם שאוחזת את השיניים. מחלת החניכיים היא דלקתית ומשפיעה על הרקמות שמסביב לשיניים ועל העצם המכתשית, אם לא מטפלים במחלה בזמן, מתעלמים מהסימנים שהמחלה גורמת ומזניחים את הטיפול, המחלה תגרום ברוב המקרים להריסת העצם המכתשית שגורמת לאבדן השיניים בפה. 

ניתן להבחין במחלה כבר בראשיתה והיא באה לידי ביטוי בנפיחות, שינוי צבע בחניכיים (כהים יותר) וכן דימום במהלך צחצוח שיניים. איתור מוקדם של המחלה יגדיל את הסיכוי להציל את השיניים וימנע השתלות שיניים או התקנת [שיניים תותבות](/שיניים-תותבות).

 {% include stop-block.html %}  

- - - - - -

###  טיפולים לשיניים מתנדנדות

שן מתנדנדת מצריכה כאמור טיפול מידי, ככל שמקדימים לאבחן במדויק ממה נגרמת התופעה ומטפלים בשן רופפת במהירות וביעילות, הסיכויים להציל את השן טובים יותר. הטיפול מותאם למצבו האישי של כל מטופל והוא כולל בין היתר:

**ניקוי שיניים עמוק (גרידת חניכיים)** - ניקוי חניכיים להסרת מצבורי רובד שיניים ובקטריות מכל משטחי השן כנקודת פתיחת לטיפול במחלת החניכיים. כדי להסיר אבנית מתחת לחניכיים ומעליהן, הרופא משתמש בפרוטאין המגרה קרומים ורקמות שיעזרו לחניכיים להבריא את עצמן ולהתהדק מסביב לשיניים. הידוק החניכיים לשן עוצר את ההתרופפות ומייצב את השן המתנדנדת.

**הקצעת שורשים** - הקצעת שורשים מבצעים בשלבים הראשונים של מחלת החניכיים וכאשר השיניים רק מתחילות להתנדנד. הקצעת שורשים מייצבת את השן, מנקה כתמים גסים ומונעת הצטברות חיידקים. לאחר מכן ניתן יהיה להסיר את כל שיירי הרובד והאבנית בעזרת מכשיר לייזר ייעודי או באמצעות כלי מכני אחר. טיפול הקצעת שורשים ושמירה על היגיינה נאותה תעכב במידה רבה את התפתחות המחלה ותסייע לחניכיים להתחזק ולעטוף היטב את השיניים. חשוב גם להפסיק לעשן מאחר והעישון מעכב את ההחלמה ועלול להוות סיכון לזיהום נוסף. הבקטריה שגורמת למחלת החניכיים עשויה לחדור לגוף ולהוביל למחלות אחרות. שיניים מתנדנדות ולא מטופלות עשויות לגרום לכאבים ולריח רע מהפה ולכן כצעד מקדים לתופעה מרסנים את הזיהום באמצעות מריחת החניכיים באנטיביוטיקה מקומית.

**קיבוע שן מתנדנדת בסד (Splinting)** - במצבים מסוימים ניתן לחבר שן מתנדנדת לשיניים סמוכות על ידי קב (רצועת מתכת או פלסטיק דקה שמודבקת בחלק האחורי העליון של השיניים) או באמצעות שימוש בחומר מילוי משרף לבן שמאחד את השן הרופפת ביחד עם השיניים הסמוכות.

**ויסות המנשך** - משחיזים קלות את אמייל השן בכדי למנוע מהשן המתנדנדת לספוג כוחות לכיוונים לא טובים ובכך מגנים על השן ומאפשרים לה להתיישב היטב וביציבות במקומה.

**מגן שיניים** - פלסטיק חלק מותאם שמרכיבים על השיניים בלילה כדי להקטין את החיכוך בין השיניים ללסת. מגן השיניים מתאים לאנשים הסובלים מחריקת שיניים (ברוקסיזם) שעשויה לגרום להתרופפות השיניים.

**ניתוח חניכיים** - במקרים מסוימים של מחלת חניכיים מתקדמת, וכאשר הגישה למוקדים נגועים שמכוסים על ידי רקמות החניכיים היא בעייתית, או כדי לשקם רקמות שנהרסו על ידי המחלה, תאלצו לעבור ניתוח חניכיים.

**השתלת עצם** - הליך מורכב יחסית במהלכו מפשיל הרופא (עדיף שאת הטיפול יבצע פריודונט שהוא מומחה לטיפולי חניכיים) את החניכיים מהשן או מהשיניים, חושף את שורשי השן, ולאחר עליו לנקות היטב את כיסי החניכיים. כאשר הניקוי הושלם בהצלחה, ממלאים את כיסי החניכיים בעצם, לרוב עצם עצמית של המטופל שנלקחת מאזורים תורמים או באמצעות עצם סינתטית. בסיום ההליך תופרים את החניכיים בחזרה למקומן. לאחר מספר חודשים השיניים מתייצבות לחלוטין ומפסיקות להתנדנד.