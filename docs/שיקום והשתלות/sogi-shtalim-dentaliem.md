---
published: true

permalink: סוגי-שתלים-דנטליים

layout: info
main_category: dental-implants

main_title: סוגי שתלים דנטליים
title: סוגי שתלים דנטליים

meta_tags:
    keywords:
        - סוגי שתלים דנטליים
    description: כל מה שרציתם לדעת על סוגי שתלים דנטליים - חברות יצרניות מובילות, גדלים, אורכים, צורות התחברות לשתלים, זירקוניה או טיטניום, שתלים זיגומטיים או שתלי דיסק, מחירונים, מומחים מומלצים ועוד

related_content:
    next: השתלות-שיניים
    n_name: השתלות שיניים
    prev: שיקום-הפה
    p_name: שיקום הפה 

stop_block: 
    title: חשוב שתדעו
    text: חסרות לכם מספר שיניים בלסת? מעוניינים להחזיר את היכולת לאכול ולחייך ללא כל מגבלה? התקנת שתלים דנטליים היא הפתרון בשבילכם! חשוב רק שתעברו את ההליך ע״י כירורגים מנוסים ולא אצל רופאי שיניים כלליים, התייעצו עם מומחי החניכיים והכירורגים שלנו ע״י מילוי פרטים באתר.
    
about:
    title: הנחת שתלים דנטליים
    text: 
    - משך ההליך- לרוב במפגש אחד
    - כמה מפגשים- בהתאם לשיטה
    - זמן החלמה- מספר ימים
    - תוצאות- קבועות
    - 
    - שתלים דנטליים מתאימים לאנשים שאיבדו שיניים כתוצאה מריקבון, עששת חריפה, מחלת חניכיים וכדומה, שמעוניינים להחזיר לעצמם את פונקציית הלעיסה התקינה בפה.

form:
  procedure: השתלות שיניים
  title: השוו מחירים להשתלות שיניים

  
sitemap: 
  date: 20 December 2017
  priority: 0.5
  changefreq: Monthly

---
שתלים דנטליים משמשים כשורש מלאכותי לשיניים שאבדו, ובסיס איתן לשן מלאכותית חדשה (כתר על גבי מבנה ושתל). שתל דנטלי הוא מעין בורג קטן שעשוי לרוב מטיטניום, המוחדר לעצם הלסת במקום שקודם לכן הייתה קיימת שן טבעית. 

הטיטניום אינו נדחה על ידי הגוף והמשטח שלו נצמד בחוזקה לעצם בתהליך שנקרא איחוי עצם ובלעז Osseointegration. בדרך כלל השתל מורכב משלושה חלקים: השתל עצמו (בלתי נראה, מקובע לעצם), ירכה - החלק המחבר בין השתל לכתר (בלתי נראה) והכתר (החלק הגלוי המשמש כשן לכל דבר). ניתן לשייך שתלים דנטליים למספר קטגוריות וסוגים שונים כגון:

**גודל**: רחבים, סטנדרט או דקים.

**צורת ההתחברות של השתל**: משושה פנימי או חיצוני, מתומן וכדומה.

**החומר ממנו השתל עשוי**: בדרך כלל שתלים מייצרים מטיטניום או מזירקוניה.

**טכניקת הנחת השתלים**: שלב אחד, שני שלבים או שתלים בזאליים ושתלים זיגומטיים וטוברו- פטריגואידיים.

**ע״פ יצרני השתלים**: קיימים יצרנים רבים לשתלים : Alpha - bio, Bicon ,Adin,  Noble Biocare, Zimmer Dental, Biomet שתלים קצרים מסוג DenTack - DentexLab ועוד. בהמשך תוכלו לקרוא בהרחבה על כל קטגוריה בפני עצמה ובהרחבה. 

 {% include stop-block-xs.html %}  

- - - - - -

###  סוגי שתלים דנטליים לפי גודל

התאוריה הרווחת והלא נכונה היא שבכדי לקבל את התוצאות הטובות ביותר - קליטה מושלמת של השתלים בעצם, על הרופא לבחור בשתל הארוך והרחב ביותר שהעצם יכולה לקלוט. התאוריה נכונה כאשר השתל אינו מזיק לשורשים, לעצבים ולעצם שנמצאת מתחת לשיניים הבריאות והטבעיות, ובנוסף, השתל צריך להתאים ביולוגית לרקמות ולעצם כדי למנוע דחייה (שתל דנטלי הוא גוף זר). הפיזיולוגיה של עצם הלסת תכתיב את אורך ורוחב השתל. 

**שתלים צרים וקצרים** - השימוש בשתלים קצרים וצרים אופייני יותר לחלק הקדמי של הפה. משתמשים בשתל סטנדרטי בקוטר שבין 3.5 עד 4.2 מ״מ שצריך ברוב המקרים לתת מענה לשיקום השיניים בקדמת הלסת. אם המרווח בין שתי שיניים הוא צר במיוחד, אפשר לבחור בשתל דק שקוטרו  2.0 עד 3.5 מ״מ.

**שתלים רחבים** - בחלק האחורי של הפה (טוחנות קדמיות וטוחנות אחוריות) משתמשים בשתלים רחבים בעלי קוטר שנע בין 4.5 עד 6.0 מ״מ. השימוש בשתל דנטלי רחב, מאפשר לבנות שן חזקה ויציבה הנתמכת בעצם עבה שתוכל לעמוד בכוחות האופקיים והלחצים הגדולים שאופייניים לחלק האחורי. 

**שתלי מיני** - שתלים קטנטנים מטיטניום בעלי קוטר זעיר, מתאימים במיוחד לבעלי עצם לסת צרה. החדרת שתלי מיני מבוצעת בשלב אחד עליו תוכלו לקרוא בהמשך המאמר.

 {% include stop-block.html %}  

- - - - - -

###  צורת התחברות השתל לכתר

רפואת השיניים התקדמה בצעדי ענק בעשורים האחרונים ועדיין קיימים חילוקי דעות לגבי סוג המחברים של השתלים כאשר לכל יצרני השתלים הגדולים בשוק יש את השיטה המועדפת לחיבור בין הבורג לשן החלופית. יצרנים רבים שוללים חיבורים מסוימים שעשויים לגרום לרעידות ושחרור הבורג שגורם לתזוזה לא רצויה של השן. לרוב היצרנים הגדולים יש שיטות שונות שנותנות מענה לתנאים מסוימים. להלן סוגי המחברים העיקריים:

**משושה פנימי** - השתלים חייבים חיבור בין השורש והשן, עיצוב משושה פנימי נותן לשן המלאכותית מראה טבעי יותר בגלל שהמנגנון הפנימי מקבע את השן עמוק יותר. שתל משושה פנימי נחשב ליציב יותר, מפחית לחצים בקור או בכל מצב של פיתול שעשוי להתרחש. בנוסף, לשתלים בעלי חיבור משושה פנימי, פותח מחבר עם וויסות חיכוך שמעלים לגמרי אפשרות פיתול או סיבוב של המרכיבים.

**משושה חיצוני** - מבנה מקורי של חיבור שתלים, שבמשך הזמן שונה במטרה למנוע סיבוב של השתל ובכדי לשפר את יציבותו. משתמשים בחיבור משושה פנימי במקרים רבים ובעיקר בגלל בעיות הסיבוב.

**מתומן פנימי** - המתומן הפנימי נחשב לשתל הבטוח ביותר מבין שלל השתלים הדנטליים. מתומן פנימי מעלים תופעות לא רצויות של חלוקת הכוח המופעל על השיניים המלאכותיות ועל הבורג. המבנה המיוחד שלו נועד להפחית את עייפות החומר לטווח רחוק וגם כדי לשפר את האחיזה בין הכתר לשתל.

 
- - - - - -

###  החומר ממנו עשוי השתל

כאשר מתכננים השתלת שיניים, צריך לקחת בחשבון פרט לתפקוד הסופי של השיניים בלסת גם אסתטיקה נאותה. יש להתחשב בעובדה כי לשיניים הקדמיות תפקיד פחות משמעותי בתהליך הלעיסה אולם הן חשובות יותר מבחינה אסתטית. הטוחנות הקדמיות והאחוריות כמעט ולא נראות ולכן האסתטיקה שלהן פחות חשובה, אולם יש להן תפקיד מכריע בזמן האכילה והלעיסה. 

במהלך התכנון צריך לקחת בחשבון משתנים רבים כגון מנח השיניים בלסת, גוון השיניים, צורתן, גודלן וכדומה. הנתונים הללו יכתיבו את סוגי השתלים ומרכיבי השיקום שצריך להשתמש בהם על מנת ששיקום השיניים יהיה מושלם הן מבחינה אסתטית והן מבחינה תפקודית. 

**שתלים מטיטניום** - השתלים הדנטליים עשויים כמעט כולם מטיטניום שהוא חומר מתכתי שמבחינה מדעית הוכח כחומר חזק, ויציב ובעל תכונה ייחודית של התאמה ביולוגית מושלמת לעצם. מייצרים שתלים דנטליים מסגסוגת טיטניום שנחשבת לטובה יותר מאשר טיטניום טהור.

**שתלים מזירקוניה** - חומר קרמי שנמצא גם בשתל עצמו וגם בשאר המרכיבים כולל בשן החדשה (כתר מזירקוניה). הזירקוניה מתמזגת ומתאחה היטב עם העצם ובנוסף, יש לה יתרון אסתטי ברור על פני כל חומר שכן הצבע הלבן של מרכיבי השתל כולו זהה לשן הטבעית. גם בכתרי זירקוניה עם שתל טיטניום, המתכת של הטיטניום אינה נראית מתוך הכתר. שתלים דנטליים מזירקוניה הם המילה האחרונה בענף רפאות השיניים. רופאיי שיניים רבים, סוברים כי האיחוי עם העצם של שתלי זירקוניה הוא הרבה יותר מוצלח משתלי טיטניום. יתרון נוסף שיש לחומר הקרמי הוא מניעת התחמצנות שעלולה לעבור לרקמות ובכך נמנע מאלרגיות וכישלון בהשתלה. התחמצנות עשויה להתרחש כתוצאה משימוש בחומרים מתכתיים. החיסרון היחידי של שתל זירקוניה הוא המחיר הגבוהה שלו ביחס לשתלים דנטליים מטיטניום..


 ![{{ page.title }}](/images/articles/dental-implants.jpg)  

- - - - - -

###  טכניקת הנחת השתלים

סוגי השתלים נקבעים גם בהתאם לאופי ההליך וגם לפי מספר השלבים הכירורגיים הדרושים עד להתקנת השתלים, ישנן שתי אפשרויות: 

**השתלה בשני שלבים** - בשלב הראשון מניחים את השתל בעצם הלסת כך שהמשטח העליון של השתל יהיה במפלס אחד עם העצם. הרקמה הרכה של החניכיים נתפרת לאחר הניתוח ומכסה כליל את השתל (לא רואים את הבורג). לאחר פרק זמן של שלושה עד שישה חודשים (תלוי באיזה לסת בוצע הניתוח) וכאשר השתל התאחה עם העצם, חושפים את חלקו העליון של השתל ומחברים אליו את כיפת הריפוי. לאחר הבראת החניכיים, השתל כבר מוכן להעמסה של שן אחת, גשר או מערך שיניים. השלב השני מצריך עוד תקופת זמן קצרה עד להצטלקות והוא הרבה פחות טראומטי מהשלב הראשון.

**השתלה בשלב אחד** - השתלת שתלים דנטליים בשלב אחד התפתחה במיוחד במהלך השנים האחרונות והיא מאפשרת לרופאים להעניק למטופלים פתרון מהיר ואיכותי. בהשתלה בשלב אחד מניחים בורג ארוך יותר בעצם בצורה כזו שהחלק העליון של השתל יהיה מעל משטח העצם. בטכניקה הזו צריך לתפור את הרקמה מעל לחניכיים כאשר החלק העליון של השתל בולט לעין. לאחר שהאזור מחלים, מניחים את המחבר של השתל ומתחילים בשיקום מידי. 

**השתלת שתלים זיגומטיים** - שתלים זיגומטיים וטוברו - פטריגואידיים או [שתלים בזאליים](/השתלה-בזאלית) הם פתרון שיקומי מתקדם לאנשים שסובלים מחוסר עצם משמעותי בלסת העליונה ואשר אינו מאפשר הנחת שתלים דנטליים ״רגילים״. אובדן עצם לסת המוכר בשם אטרופיה, אינו מאפשר אחיזת שתלים סטנדרטיים. אטרופיה בלסת העליונה מחייבת השתלת עצם או החדרת שתלים בזאליים או שתלים זיגומטיים. את השתלים הללו מקבעים אלכסונית בעצם הזיגומטית בלחיים, ומסיבה זו אורך השתל נע בין 35 עד 55 מ״מ והוא ארוך הרבה יותר משתלים רגילים שאורכם מגיע ל -18 מ״מ לכל היותר.
- - - - - -

###  יצרני שתלים וסוגי שתלים ייחודיים

ישנן מאות חברות יצרניות של שתלים, הרבה מהחברות ממוקמות בישראל אולם הסקירה אינה יכולה להקיף את כל החברות, כן חשוב לנו לציין חברות ושתלים כגון Zimmer,  Alpha-Bio,  Mis,  Dentsply Friadent,  Bio-Horizon וגם:

**שתלים מבית נובל ביוקאר Nobel Biocare** - יצרנית עולמית לפתרונות חדשניים. ממוקמת בשבדיה, עם משרדים וסניפים בכל העולם. אחת מהיצרניות הבודדות שמציעות מערך שלם ומקיף של פתרונות המכסים את כל צורכי שיקום השיניים המתקדם. מוצרי נובל ביוקאר נמצאים כמעט אצל כל רופאי השיניים בכל פינה בעולם. נובל ביוקאר נחשבת לאחת מחמש החברות הטובות בעולם לייצור שתלים.

**שתלי Straumann** - מבזל בשוויץ היא עוד מובילה בתחום שתלי השיניים ורפואת שיניים שיקומית. מוצריה לשחזור רקמות התבססו על הנחת היסוד ״מדבר פשוט עשה עוד״. קבוצת Straumann היא אחת החברות המשפיעות ביותר בייצור סוגים שונים של שתלי שיניים. שטראומן מתגאה בפטנטים רבים, ביניהם פטנט מיוחד לטיפול בפני השטח שנקרא SLActive® באמצעות השתל מקצרים את הליך השיקום לכחודש בלבד!

**שתלי  Biomet 3i**  - חברת שתלים שקיימת משנת 1987. לחברה שני סוגי שתלים בסיסיים המבדילים אותה משאר החברות היצרניות בהם שתלי ננוטייט ואוסאוטייט (NanoTite ,OsseoTite). לננוטייט יש מבנה ייחודי ומשטח המאפשר חיבור מצוין לעצם ולכן תוצאות האיחוי של השתל עם העצם נחשבת למובילה בעולם. השימוש בשתלי ננוטייט הוא להעמסה מיידית למספר שיניים או לשן אחת. לאוסאוטייט יש משטח שמחזק את אחיזת השתל ומצמצם את הסיכויים לזיהום ברקמות הרכות. כמוכן, השתל מאפשר חלוקת עומס טובה והוא נחשב לידידותי במיוחד לבריאות החניכיים.

**שתלי בייקון (Bicon)** - חברה פרטית מבוסטון (אמריקה) המתמחה בשתלים קצרים ובנעילה סיבובית או הלחמה קרה של המחבר לשתל לעומת כל סוגי השתלים האחרים שעושים שימוש בהברגה. שתלי בייקון הם קצרים במיוחד ולכן מתאפשר קיבוע לאזורים בהם  נדרשת השתלת עצם.

**שתלי דיסק**  - מוכרים גם בשם שתלים בזאליים, מיועדים לשיקום מהיר ובעיקר למצבים בהם המטופל חסר עצם. צורתם והמבנה שלהם שונה משתלים רגילים. שתלי דיסק מגיעים ללא תבריג לעצם אלא בדיסק או באמצעות מספר דיסקים המוחדרים לעצם הבזאלית בצורה אופקית.