---
published: true
permalink: טעויות-לפני-במהלך-ואחרי-השתלת-שיניים
layout: info
main_category: dental-implants
main_title: שגיאות לפני, במהלך ואחרי השתלה
title: טעויות שאסור לעשות בהשתלה

meta_tags:
    keywords:
        - השתלה בזאלית
    description: שגיאות וטעויות של רופאי שיניים ומטופלים לפני, במהלך ולאחר השתלות שיניים וגם מחירונים, מומחים מומלצים ובנוסף אפשרות לערוך השוואת מחירים בין טובי רופאי השיניים

related_content:
    next: השתלת-שיניים
    n_name: שאלות נפוצות על השתלה
    prev: מורסה-בשן
    p_name: מורסה בשן

stop_block: 
    title: חשוב שתדעו
    text: חסרות לכם מספר שיניים בלסת? מעוניינים להחזיר את היכולת לאכול ולחייך ללא כל מגבלה? השתלות שיניים זה הפתרון בשבילכם! חשוב רק שתעברו את הפרוצדורה ע״י כירורגים מנוסים ולא אצל רופאי שיניים כלליים, התייעצו עם מומחי החניכיים והכירורגים שלנו ע״י מילוי פרטים באתר.
    
about:
    title: השתלת שיניים
    text: 
    - משך הניתוח- לרוב כחצי שעה
    - מספר מפגשים- בהתאם לשיטה
    - זמן החלמה- מספר ימים
    - תוצאות- קבועות
    - 
    - השתלה תתאים לאנשים שאיבדו שיניים כתוצאה מריקבון, עששת חריפה, מחלת חניכיים וכדומה, שמעוניינים להחזיר לעצמם את פונקציית הלעיסה התקינה בפה.   

form:
  procedure: השתלות שיניים
  title: השוו מחירים להשתלות שיניים

  
sitemap: 
  date: 20 December 2017
  priority: 0.5
  changefreq: Monthly
---
השתלת שיניים היא אחד מבין הטיפולים הנדרשים ביותר אצל מבוגרים, כאשר לשתלים דנטליים יש השפעה חיובית ורבה על מטופלים המתבטאת בנוחות, איכות חיים ובריאות הפה ובתנאי, שהתקנת השתלים בוצעה כהלכה. בגלל שענף השתלים והטיפולים המורכבים מתקדם ומתעדכן תדיר, ומאחר ויש נטייה היום של רופאי שיניים מסוימים לוותר על שיניים שניתן להציל מאינטרס כלכלי, חשוב להיות ערניים ולנהוג במשנה זהירות עוד לפני שנקבעת תוכנית הטיפול, במהלך הטיפול, וגם לאחר שהשתלים מותקנים כבר בפה. 

הסיבוכים שעלולים להיווצר לאחר טיפול שיניים ״רגיל״ (התקנת כתר או טיפול שורש) אם חלילה משהו השתבש, עשויים במקרה הגרוע ביותר להוביל לאבדן השן. אולם, כאשר משהו משתבש עם שתלים, הנזק עשוי להיות חמור בהרבה.

ענף השתלות השיניים מתפתח במהירות רבה (שתלים חדשים, שיטות החדרה שונות, מכשור מתקדם וכדומה) ולא כל רופאי השיניים מעודכנים על בסיס קבוע. גישות מתקדמות לטיפול באובדן שיניים ורופאי שיניים עתירי ניסיון וידע טועים הרבה פחות. הטעויות באות לידי ביטוי למשל במיקום לא אופטימלי של שתלים, לכאבים מיותרים, לסבל והן אף מובילות לתביעות בגין רשלנות רפואית. כמובן שכל מה שהוזכר לעיל אינו מהווה תירוץ להימנע מלהשתמש בשתלי שיניים, אלא פשוט חשוב להיות זהיר, לבדוק ביסודיות את הרקע של המרפאה וכישורי הרופאים האמונים על מלאכת שיקום הפה.

 {% include stop-block-xs.html %}  

- - - - - -

###  טעויות לפני השתלת שיניים

**דחיית טיפול שיניים** - אם חווית אובדן שיניים אסור לדחות את הטיפול ולא רק מטעמים אסתטיים שכן דחיית ההשתלה ומילוי החלל שנוצר, תגרום לאובדן נפח עצם בלסת ותהפוך את הטיפול למסובך יותר, קשה יותר ויקר יותר בעתיד.

**תכנון לא נכון של ההליך** - תוכנית הטיפול שאותה צריך לבנות הרופא יכולה ללכת לכמה כיוונים, לא בכל המקרים ההשתלה נחוצה וישנם מצבים בהם ניתן להציל כאמור שיניים. כלל אצבע - אם ניתן ״להציל שיניים״, צריך לעשות הכל על מנת להימנע מעקירות והשתלות שיניים, גם יעלה פחות וגם אלו השיניים הטבעיות שלכם! אם חסרות לכם כבר שיניים בלסת, מומלץ שתקבלו מספר אפשרויות, אסור לשלול על הסף את השימוש ב[שיניים תותבות](/שיניים-תותבות) ובנוסף ישנן טכניקות טיפול שונות ולכן חשוב להבין את המשמעות של כל פרוצדורה (אול און פור, תותבת על גבי שתלים, השתלה והרמת סינוס, השתלת שיניים ללא הרמת סינוס למטופלים מחוסרי עצם וביצוע [השתלה בזאלית](/השתלה-בזאלית)). 

**בחירת מרפאת שיניים מתאימה** - מומלץ לבחור במרפאה בעלת מוניטין עם רופאים מיומנים ובעלי ניסיון עשיר שאינם חוסכים באיכות החומרים (עצם שצריך להשתיל, שתלים מאושרים ואיכותיים וכדומה) ואינם משתמשים בחומרים זולים באיכות בינונית. לעתים עדיף לשלם יותר ולא להתפשר.

 {% include stop-block.html %}  

- - - - - -

###  טעויות במהלך השתלות שיניים

**פגיעת השתל בעצבים בלסת התחתונה** - ישנו מרכז עצבים העובר במרכז הלסת התחתונה. כאשר חסרה שן והעצם מתחילה להיספג, העצב עשוי להימצא למעלה ולהיות קרוב יותר לפני השטח. את מצב העצב חשוב לאבחן בדייקנות על ידי צילום תלת ממד בסריקת CT וזאת כדי להימנע מלפגוע בו. 

**וויתור על הרדמה מקומית** - חייבים להרדים את האזור כדי שההשתלה תתבצע כהלכה וללא כאבים עקב אופיו של הניתוח הפולשני. למרות שיש מתרפאים שסף הכאב שלהם גבוהה במיוחד,  חייבים לעבור הרדמהעל מנת שהניתוח יצליח.

**הנחת שתלים במקומות בהם כמות העצם בעייתית** - אין להניח את השתל במקום בו נפח העצם אינו מתאים לסוג השתל, כאשר אין מספיק עצם, צריכים וחייבים לבצע השתלת עצם. במצבים בהם אין בכלל עצם, ניתן לשקול השתלה בזאלית ושימוש בשתלים זיגומטיים.

**התקנת השתלים בתוך הסינוס** - צריך להיזהר בהנחת שתלים בסינוס או בחלל האף בלסת העליונה. אין תמיכה טובה לשתל שחודר לתוך הסינוס, ובנוסף, התקנת שתלים לא נכונה כאשר חלק מהשתל בסינוס תגרום לבעיות בסינוס או באף (זיהום חריף, ניקוז לתוך הפה וכדומה).

**שימוש בשתלים לא איכותיים** - יש להימנע מהשימוש בשתלים באיכות בינונית, השתלים חייבים להיות בסטנדרט מתאים ומחומרים באיכות גבוהה (טיטניום) אחרת עשויה להיות בעיה בהתאמת השתל, באורך החיים שלו ובתאימות הביולוגית שלו (עשוי להידחות מהגוף למשל אם השתל לא עוקר כראוי). כדי שההליך יצליח, השתל צריך להיות מונח במקום ובזווית שתאפשר החלמה מהירה וכן במקום בו הוא יוכל לספוג כוחות גדולים יותר (כוחות לעיסה ונשיכה) ומבלי כמובן לפגוע בעצב.

**קבלת מועמדים לא מתאימים להליך** - לא כל אחד מתאים להשתלת שיניים. אנשים עם בעיות בקרישת דם, חולי סרטן, חולי לב, או כאלה שסובלים ממחלות כרוניות כמו סוכרת אינם מועמדים טובים בחלק מהמקרים להשתלות שיניים,  למרות זאת אין לפסול על הסף השתלה. סוכרתיים בחלק מהמקרים אפשר לאזן, חולי לב מקבלים תרופות מסוימות ויכולים לעבור השתלה וגם אנשים שסובלים מבעיה בקרישת הדם יכולים בתנאים מסוימים לעבור השתלות שיניים. חשוב להיבדק אצל רופא שמנוסה בטיפולי שיניים לחולים בסיכון גבוה שיקבע את התאמתכם להליך ובהתאם למצבכם הרפואי.


 ![{{ page.title }}](/images/articles/dental-implants.jpg)  

- - - - - -

### שגיאות לאחר השתלת שיניים

**היגיינה פה ירודה ומחלה סביב השתל** - מתרפאים לאחר השתלה חושבים בטעות כי לא צריך לתחזק ו/או לנקות את משטחי השתלים והחניכיים מאחר ומדובר בשיניים מלאכותיות. היגיינה לקויה עלולה להיות מסוכנת שכן החניכיים עלולים להזדהם ולהוביל ל- Perimplantitis שהיא מחלה שגורמת לאובדן עצם מסביב לשתלים. הטיפול במצב שכזה הוא בעייתי ומצריך שחזור עצם מסביב לשתל שנפגע, השחזור ברוב המקרים נכשל. במצבים פחות קשים וכאשר הדלקת נמצאת ברקמה הרכה שמסביב לשתל ( Peri-implant mucositis) הטיפול פשוט באופן יחסי ומצריך ניקוי סביב השתל. הדלקת באה לידי ביטוי בחניכיים מודלקים ואדומים מסביב לשתלים ולכן רצוי להיבדק בהקדם ע״י רופא כדי להימנע מכשל בשתל וסיבוכים מיותרים.

**עישון לאחר השתלת שיניים** -  עישון עלול לגרום לסיבוכים רבים בזמן איחוי עצם הלסת הקיימת עם השתל, העישון מפריע לזרימת הדם ולהחלמת האזור ולכן צריך להפסיק לפחות זמנית את העישון לאחר ההשתלה.

**שתיית אלכוהול לאחר השתלה** - שתית משקאות משכרים היא דבר גרוע לאחר ההשתלה היות והיא גורמת להתייבשות הגוף שמפריעה להחלמה. ההתייבשות גם פוגעת בתאים מסביב לשתל ובהתפתחותם.