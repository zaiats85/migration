---
published: true

permalink: תותבת-על-שתלים

layout: info
main_category: dental-implants

main_title: תותבת על שתלים
title: תותבת על שתלים
meta_tags:
    keywords:
        - תותבת על שתלים
    description: תותבת על שתלים - כל מה שרציתם לדעת על תותבות המורכבות על גבי שתלים דנטליים, תותבת להסרה (נשלפת), תותבות קבועות, מחירונים, מומחים מומלצים וגם אפשרות לבצע השוואת מחירים


related_content:
    next: השתלת-שיניים
    n_name: שאלות נפוצות על השתלה
    prev: השתלות-שיניים
    p_name: השתלות שיניים

stop_block: 
    title: חשוב שתדעו
    text: חסרות לכם מספר שיניים בלסת? מעוניינים להחזיר את היכולת לאכול ללא כל מגבלה וגם לחייך בפה מלא? תותבת על שתלים תחזיר לכם את פונקציית הלעיסה ואת היכולת לחייך, חשוב רק שתעברו שיקום שיניים ע״י כירורגים מנוסים ולא אצל רופאי שיניים כלליים, התייעצו עם מומחי החניכיים והכירורגים שלנו ע״י מילוי הפרטים שלכם באתר.
    
about:
    title: תותבת על גבי שתלים
    text: 
    - משך ההליך- בהתאם לחוסר השיניים
    - מספר מפגשים- בדרך כלל ארבעה
    - זמן החלמה- מיידי
    - תוצאות- לפרקי זמן ארוכים
    - 
    - תותבת על גבי שתלים תתאים לאנשים שאיבדו שיניים כתוצאה מריקבון, עששת חריפה, מחלת חניכיים וכדומה, שמעוניינים להחזיר לעצמם את פונקציית הלעיסה התקינה בפה.

   

form:
  procedure: השתלות שיניים
  title: 

  
sitemap: 
  date: 08 October 2017
  priority: 0.5
  changefreq: Monthly

---
תותבת על גבי שתלים מבוססת על תותב הנשען על ברגים או דבק צמנט על שתלים שהונחו מבעוד מועד. ניתן יהיה להניח על השתלים הדנטליים תותבת רק כאשר הם עברו כבר את שלב ההתאחות עם העצם, כלומר, הם מקובעים לעצם וללסת היטב. המטרה של תותבת על השתל היא לשפר את האסתטיקה בחלל הפה ולשמור על תפקוד שיניים בריא.

לפני שמניחים תותבות על גבי שתלים חשוב לוודא כי המטופל עונה על כל הדרישות המינימאליות אשר כוללות בעיקר בריאות שיניים טובה, כמות ואיכות של עצם ומבנה אנטומי טוב בשיניים הסמוכות. הנחת שתלים בפה אינה דבר של מה בכך, ויש לקחת בחשבון היבטים רבים עוד לפני שמתחילים בהליך.

 {% include stop-block-xs.html %}  

- - - - - -

###  תותבת קבועה/להסרה על גבי שתלים

השתלים בונים את המכאניקה של העיגון בתוך עצם הלסת התחתונה או העליונה של תותבות השיניים. בהתאם למספר השתלים אשר מונחים על העצם, התמיכה של התותבת יכולה להיות אך ורק עליהם או על ידי שילוב שלהם ושל החניכיים. ככל שמספר השתלים יהיה רב יותר, תהיה חלוקה טובה יותר של הכוחות בלעיסה אשר מתחלקים בין כולם ולא יהיה צורך בתמיכה של החניכיים. התותבות על השיניים מתחלקות לשני סוגים, כאלו שהן קבועות וכאלו שהן ניתנות להסרה. 

התותבת הקבועה כמו ששמה מעיד עליה, מחוברת לשתלים בשיטות שונות ודורשת התערבות של רופא שיניים להסרתה, כלומר המטופל אשר נושא את מערכת השיניים אינו יכול להסירה בעצמו ולכן היא סוג של ״שיניים טבעיות״. כיום, החומרים שמשתמשים בהם לייצור השיניים המלאכותיות הם ברובם זהים במראה ובאפיונים שלהם לאמייל השן. פעם בשנה מומלץ להגיע לביקורת ולעבור ניקיון של השתלים מ״למטה״. לעומתם, התותבות להסרה משתמשות בשתלים כדי להגביר את אחיזתן בחלל הפה. בגלל מספר מועט של שתלים אשר נמצאים בפה של המטופל, צריך לחלק את הכוחות של הלעיסה בין השתלים ותחומי המכתש, יחד עם החיך במקרים של תותבות בלסת העליונה. 

הבחירה בין סוג תותבת כזאת או אחרת תהיה תלויה בכמות ובאיכות של העצם הקיימת ובהעדפות המטופל ביחס לסוג התותבות, שלא רק משמשות כשיניים במקום אלו שנפלו אלא גם מהוות תחליף לעצם ולרקמות חניכיים חסרות. מסיבה זו, התותבות הניידות הן בעלות מראה אסתטי נעים. יתרונות נוספים של תותבת על גבי שתלים להסרה הם תחזוקה קלה ונוחה לביצוע, בעיקר יהנו מכך מטופלים עם בעיות בצחצוח השיניים ובהעברה היומית של החוט הדנטאלי. יתרון נוסף של התותבות להסרה הוא קלות השינויים במתקן - אם תחוו אובדן שיניים נוסף ניתן יהיה לבצע שינויים באופן די פשוט יחסית.


 ![{{ page.title }}](/images/articles/dental-treatment.jpg)  

- - - - - -

###  תותבות ושתלי שיניים

שני מצבים אפשריים כאמור, באחד השתלים קבועים ומוברגים אליהן התותבות ובמצב השני התותבות נצמדות לשתלים וזאת מבלי שהיא יכולה לזוז אולם המטופל יכול להסירן. ואינם יכולות לזוז אך המטופל יכול להסירם. כמו בכל דבר ברפואה לכל תהליך יש יתרונות וחסרונות משלו, בדרך כלל התותבות הקבועות טובות יותר אך לא עבור כל המטופלים. כעיקרון התותבת על השתלים שניתנת להסרה, היא זו שיש לה מבנה (קורה או כדוריות) שמוברג אל תוך השתל והוא משמש כעוגן לשיניים, והשיניים שנשענות על המבנה מסוג זה נשארות ״קבועות״ בפה. 

באופן עקרוני קיימים שני סוגים של עיגון, האחד ״קורה״ והשני כדור. הקורה כמו ששמה מעיד עליה, היא מבנה אורכי אשר מוברג לשתלים ויש לו מספר שיטות של אחיזה כדי לעגן עליה את השיניים. הכדורים הם מבנים עגולים ״זכר״ שעליהם מורכבים מבנים ״נקבה״ או ״ראי״ שנמצאים בשניים. מספר השתלים התומכים בקורה תלוי בגורמים רבים, האם מדובר בלסת העליונה או התחתונה? האם העצם צפופה או רכה? האם ישנה כמות מספקת של עצם? וכד'. בדרך כלל בלסת התחתונה מניחים בין 2 עד 4 שתלים ובעליונה לא פחות מ- 4. 

בשיטת הכדורים על כל שתל יורכב בהברגה ״נועל״, על נועל זה תוצמד בקליק מערכת השיניים והיא כאמור ניתנת להסרה בכל רגע נתון ולפי רצונו של המטופל. לשיטה זו יש יתרונות וחסרונות ביחס לתותבות הקבועות שרק רופא יכול להסירן, כאשר החיסרון העיקרי הוא פסיכולוגי, בגלל שאפשר להוציא אותן מהפה. חסרון נוסף הוא שהן פחות חזקות בגלל שהן נתמכות גם על החניכיים בשעה שהשיניים הקבועות מחוברות באופן ישיר לשתלים בהברגה ונתמכות על די השתלים בלבד אשר נשענים ישירות על העצם. פתרון של תותבות על שתלים הוא זול יותר בגלל הצורך בפחות שתלים. יתרון נוסף הוא הצורה הקלה יותר של ניקיון השיניים. באשר לאסתטיקה, השיניים הקבועות הן יותר אסתטיות אך כאשר יש חוסר משמעותי של עצם ורקמות חניכיים, התותבות להסרה נותנות תוצאות אסתטיות טובות יותר.

 {% include stop-block.html %}  

- - - - - -

###  תותבת על שתלים - שלב אחר שלב

בפגישה הראשונה תתבצע האבחנה הראשונית בה יוחלט על הטיפול ההתחלתי כהכנה לעיצוב התותבות, בפגישה זו יבוצעו טיפולים כגון [מילוי עצם בלסת](/השתלת-עצם-בפה), טיפולי שורש, עקירות וכד'. כאשר חלל הפה הוכן בצורה מתאימה להתקנת השתלים הדנטליים, קובעים את המיקומים המדויקים של הגורמים המקבעים. לאחר המפגש הראשון יכין טכנאי השיניים את התותבות. במפגש השני במרפאת השיניים שהוא גם המשך ההכנה, מנסים את התותבות פיזית על פה המטופל וזאת כדי לראות את אופן ההרכבה שלהן, את המנשך בין השיניים העליונות לתחתונות, את תפקוד הלעיסה ואת התנועות במהלך הדיבור השוטף. בנוסף יילקחו בחשבון גם ההיבטים האסתטיים. 

בפגישה השלישית, טכנאי השיניים יביא את השיניים התותבות והללו יונחו בפה לאחר שמולאו כל דרישות האיכות שהוצבו מלכתחילה. בפגישה האחרונה תבוצע הבדיקה הסופית ובה יוסברו גם שיטות התחזוקה והניקיון ואיך לטפל בתותבות. כדי שתותבת שיניים תהיה טובה דרוש שיתוף פעולה מצד הרופא והמטופל, הרופא יהיה אחראי על עשיית הדברים בצורה נכונה במשך התהליך, אך לאחר שהורכבו התותבות על השתלים יהיה זה המטופל אשר עליו למלא בקפידה אחר העצות של הרופא ובמיוחד חשוב לעקוב אחרי היגיינת פה קפדנית.
- - - - - -

###  המלצות לאחר הרכבת תותבות על גבי השתלים

יקחו ימים או שבועות עד אשר המטופל יתרגל לשיניים החדשות. תחושת לחץ עלולה להתלוות בימים הראשונים שלאחר התקנת התותבות, יהיו קשיים בלומר דברים מסוימים אולם הפרעות קלות אלו יחלפו עם הזמן ואף תשכחו כי אתם מרכיבים [שיניים תותבות](/שיניים-תותבות). מעדויות מטופלים, הם מרגישים בימים הראשונים בעיה בהשמעת קולות מסוימים, בלחץ על השן, בתחושה של גוף זר בפה, בייצור רוק מוגבר ונשיכות בשפתיים או בלחי. בימים הראשונים מומלצת תזונה רכה, אין להפעיל כוח רב על המנשך ומומלץ גם לשמור על היגיינת פה טובה עם תשומת לב מיוחדת לתותבת החדשה. 

אין צורך לעסוק בפעולות מעבר לאלו שנעשות על השיניים הטבעיות אך יש למלא את ההוראות במלואן: לרחוץ את התותבות עם מברשת השיניים כמו בשימוש רגיל, להעביר חוט דנטאלי או מברשת אינטר-דנטאלית בזהירות, להשתמש במי שטיפה לפה ללא אלכוהול על מנת להסיר שאריות אשר נותרו לאחר הצחצוח. חשוב גם להשתמש במשחות שיניים שאינן מכילות חומרים שמזיקים לחרסינה.
- - - - - -

###  בדיקות מעקב של התותבת

הכרחי לשוב לרופא השיניים לבדיקה ומעקב אחר התותבות. הרופא יבדוק שוב את התפקוד הנכון שלהן ויוודא שהן לא זזו ממקומם ושהן אינן גורמות נזק לרקמות בפה. בדרך כלל הפגישה הראשונה תהיה שבוע לאחר ההרכבה של התותבות ולאחר מכן, תלוי ברופא, לאחר חודש או 3 חודשים מאוחר יותר. כמו בכל הליך רפואי עלולות להתרחש מספר תופעות גם בשימוש בתותבות, הנפוצות שבהן הן: שבר בתותבת, דלקת בחניכיים, כאבים, רפיון או נפילה של התותבות. בכל אחד מהמקרים הללו יש לסור מיד לרופא לבקשת סיוע.